༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14538
||2011352183
ImageGroup:
ISBN:
11KG15690
9787542117625
LCCN:
Title:
མི་རབས་ཤིག་གི་ཉིན་འགའ།
mi rabs shig gi nyin 'ga'/
གུར་མགོན་ཚེ་རིང།
Author:
gur mgon tshe ring /
n/a
bod kyi deng rabs brtsams sgrung dpe tshogs/;[not available]
Descriptor:
Original Publication:
Place:
Publisher:
lan kru'u/
kan su'u mi rigs dpe skrun khang/
2010
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



Class No:
Acc. 3. P: }2627
LTWA (Manuscript)
DHARAMSALA. H.P.
cjiཚིg1K
བློ
4
，
བོད་ཀྱི་དེང་རབས་བརྩམས་སྒྲུང་དཔེ་ཚོགས།
HE
༥
. །
1.
wཚ1.
， ::
:
ཀ་
h
'';
གས
་
་
.：
R
་་་
མི་རབས་ག”གི ༢༢།
ནི་
•
1:|:
;
ན
4
་
A
་་་
མ
ཀ་
༧
-
གུར་མགོན་ཚེ་རིང་གིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
大学的日子:藏文/更高才让著,-- 兰州:甘肃
民族出版社,2010.11
(当代藏族作家小说丛书)
ISBN 978-7-5421-1762-5
I. 0大…II. 1更…II. 0长篇小说—
中国当代
一藏语 IV. 01247.5
中国版本图书馆CIP数据核字(2010)第213343号
书名:大学的日子
作者:更高才让著
责任编辑:交巴李加扬忠仁青
封面设计:徐晋林
版:甘肃民族出版社(730030 兰州市南滨河东路520号)
行:甘肃民族出版社发行部(730030 兰州市南滨河东路520号)
刷:兰州新华印刷厂
开 本 :880毫米x1230毫米 1/32 印张:10.5 插页:2
数:160千
版 次:2010年12月第1版 2010年12月第1次印刷
数:1~1000
书 号 :ISBN 978-7-5421-1762-5
定 价 :25.00元(民文)
发印开字版印书定
甘肃民族出版社图书若有破损、缺页或无文字现象,可直接与本社联系调换。
邮编:730030 地址:兰州市南滨河东路520号 网址:http://www.gansumz.com
投稿邮箱:liuxintian@yahoo.com.cn
发行部:葛慧 联系电话:0931-8773271(传真) E-mail: gsmagehui3271@tomcom
版权所有翻印必究



དཀར་ཆག
འགོ་བརྗོད།(ཉིན་ཐོ་ལས་བཤུས) 1
ལེའུ་དང་བོ། 13
ལེའུ་གཉིས་པ། 37
ལེའུ་གསུམ་པ། 67
ལེའུ་བཞི་བ། 90
ལེའུ་ལྔ་བ། 119
ལེའུ་དྲུག་པ། 151
ལེའུ་བདུན་པ། 174
ལེའུ་བརྒྱད་པ།
ལེའུ་དགུ་བ། 210
ལེའུ་བཅུ་བ། 225
ལེའུ་བཅུ་གཅིག་པ། །
ལེའུ་བཅུ་གཉིས་པ།
ལེའུ་བཅུ་གསུམ་པ། 267
ལེའུ་བཅུ་བཞི་པ། 285
ལེའུ་བཅོ་ལྔ་བ། 311
མཇུག་ཏུ་ཞུ་བའི་གཏམ། 326
སྒྲུང་གཏམ་འདིའི་ནང་བྱུང་བའི་ཐ་སྙད་འགའི་ཤན་སྦྱར།
197
236
253



མི་རབས་ཤིག་གི་ཉིན་འགའ།
འགོ་བརྗོད། ཉིན་ཐོ་ལས་བཤུས)
ཞོགས་པ་དེའི་ཉི་ཟེར་གྱི་འོག་ཏུ། ང་ཟི་ལིང་ལ་བགྲོད་
པའི་ཆེས་མཐའ་མཇུག་གི་མི་འགྲུལ་རླངས་འཁོར་ནང་བུད་པ་
ཡིན། ཞིག་རལ་དུ་གྱུར་བའི་ཁང་རྙིང་ཞིག་དང་འདྲ་བའི་རླངས་
འཁོར་ལ་བུད་པ་ནས། བདག་གིས་ད་གཟོད་ཨ་མས་ནངས་སྔ་
ལངས་ཀྱིས་ང་ལ་ནངས་ཇ་སྐོལ་ཏེ། རྒྱུ་ལམ་ཁར་སྐྱེལ་མ་བྱེད་
དགོས་པའི་དམིགས་ཡུལ་ཤེས་ལ། རླངས་འཁོར་ནང་གི་རྙིང་
རལ་དུ་གྱུར་ཡོད་པའི་འདུག་སྟེགས་རྣམས་མཐོང་མ་ཐག་ཟི་
ལིང་ལ་ཐོན་དུས་ནམ་ཞིག་ཡིན་ནམ་སྙམ་པའི་བྲེད་ཤ་ཞིག་ཀྱང་
དེ་མུར་ལངས་བྱུང་། །
རླངས་འཁོར་མདུན་དུ་བསྐྱོད་པའི་ཙིར་སྒྲ་དང་ཆོམ་སྒྲས་
མི་སེམས་ལ་རྣམ་རྟོག་སློང་བར་བྱེད་ཅིང་། ཕྱི་རོལ་གྱི་དྭངས་
ཤིང་གཙང་བའི་ཁོར་ཡུག་གིས་ང་ལ་རྒྱུ་མཚན་མེད་པར་སེམས་
ཁྲལ་འབྱུང་དུ་བཅུག ངལ་དུབ་ཀྱིས་བགྲོད་པའི་རླངས་འཁོར་
འདིས་མདུན་གྱི་ཀྱག་ཀྱོག་ཆེ་བའི་རི་ལམ་བརྒྱུད་དེ། ཕ་ཡུལ་
གྱི་རི་ཆུ་ནགས་གསུམ་རྗེས་ལ་བསྒྱུར་བཞིན་པའི་སྐར་ཆ་རེ་
རེའི་ནང་དུ། བདག་ལ་ཕ་ཡུལ་དང་འབྲལ་མི་ཕོད་པ་ལྟ་བུའི་
སེམས་ངལ་དང་འཁྲེང་སེམས་གཏན་ནས་མ་བྱུང་། ལྡོག་སྟེ་ངས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རང་ཉིད་ཀྱི་ཡོད་ཚད་ཅི་ཞིག་དང་ཐག་ཇེ་ཉེར་འགྲོ་བཞིན་པ་
ཚོར། དེར་མཐུད་ནས་མི་སེམས་ཀྱི་ལྷད་མ་འདྲེས་པའི་ཆ་ཤས་
ཤིག་གིས། བདག་ལ་མཐོ་འབྲིང་གི་ལོ་ཟླ་དེ་དག་རང་དགར་
རླུང་ལ་སྐུར་བ་མིན་ཚུལ་གྱི་བདེན་དཔང་བྱས་ཤིང་། དགའ་བ་
ནང་དུ་སྨིན་པའི་སྤྲོ་བ་ཞིག་བཅོས་མིན་དུ་སྐྱེས་འོངས།
ང་ཚོའི་སྡེ་བ་དང་ཉེ་འབྲེལ་དུ་གྱུར་ཡོད་པའི་སྡེ་བ་དེ་
དག་རེ་རེ་བཞིན་རྗེས་ལ་བསྐྱུར་རྗེས། རླངས་འཁོར་གྲོད་པ་ཐང་
བརྒྱུད་དེ་ར་རྫ་ལུང་བའི་ཕྱོགས་སུ་བསྐྱོད། གྲོད་པ་ཐང་གི་མར་
གཤམ་གྱི་རི་ལམ་ཀྱག་ཀྱོག་བརྒྱུད་དེ་བགྲོད་སྐབས། སྐྱ་ཐང་ཐང་
གི་ལུང་ཤུར་དེའི་གཡས་ཕྱོགས་ཀྱི་ངོས་མི་སྙོམས་ས་ན་བོད་སྡེ་
ཞིག་ཡོད་པ་མཐོང་། སྡེ་བ་དེའི་ཁྱིམ་ཚང་རེ་རེའི་ཁང་ཐོག་ན་
མཐོན་པོར་བསྒྲེངས་ཡོད་པའི་ཁ་དོག་སྣ་ལྔའི་དར་ལྕོག་གིས། ས་
དེའི་མི་སྡུག་པའི་ཡུལ་ལྗོངས་ལ་ཚེ་སྲོག་གསར་བ་ཞིག་སྦྱིན་ཡོད་
ཅིང་། སྡེ་འདབས་སུ་འཕྲེད་དུ་ལས་ཡོད་པའི་རྐ་འགྲམ་དུ་ཐོད་
དཀར་གྱི་སྡོང་བོ་འགའ་ཐར་ཐོར་དུ་སྐྱེས་འདུག སྟོན་མཇུག་
ལ་བསླེབས་ཡོད་ཀྱང་། ལོ་མའི་ཁ་དོག་སེར་བོར་གྱུར་མེད་པས་
རླངས་འཁོར་གྱི་དྲ་མིག་ལས། རི་སྡེ་དང་བཅས་པའི་བྱ་དངོས་
དེ་དག་གཅིག་ཏུ་བསྡོམས་པ་ལས་རི་མོ་དཔེ་མེད་པ་ཞིག་གི་
དབྱིབས་རིས་གསལ་བོར་མངོན་འོངས། །



མི་རབས་ཤིག་གི་ཉིན་འགའ།
，
སྡེ་བ་དེའི་གོང་གི་བྲག་རྐེད་ན་ར་མ་འགའ་རང་དགར་
ཡན་འདུག་ཅིང་། བོང་བུ་འགས་སྡེ་བའི་གཡོན་ཕྱོཤགས་ཀྱི་
ཆུ་རྐའི་འགྲམ་ན་རང་ལ་དབང་བའི་རྩྭ་ལྡུམ་འཚོལ་བཞིན་པ་
མཐོང་། སྡེ་འདབས་ན་མཐོན་པོར་སྤུངས་པའི་རྡེའུ་དཀར་ནག་
གཉིས་ཀྱིས་གྲུབ་པའི་རྡེའུ་འབུམ་དང་། དེའི་གཡས་འགྲམ་གྱི་
གོམ་པ་སུམ་ཅུའི་ས་ན་ཀྱ་ཀྱུར་སྟོད་ཕྱོགས་སུ་འཐེན་འདུག་པའི་
རྐང་ལམ་དང་བཅས་པས། ངའི་མཐོང་ལམ་གྱི་ཆོས་དངོས་ཡོད་
ཚད་རང་ཡན་དང་ལྷོད་འཇགས་ཀྱི་གནས་སུ་བསྐྱལ་འདུག སྡེ་
བ་དེར་ཆགས་དབྱིབས་དང་ཆགས་སྟངས་གཞན་དང་མི་འདྲ་
བའི་རྒྱབ་རི་ཡོད་ལ། རྒྱབ་རིའི་སྟེང་ན་རང་ཚོད་ཀྱིས་ལ་རྩེ་
ཞིག་ཀྱང་བསྟད་འདུག རླངས་འཁོར་མདུན་དུ་བགྲོད་པའི་
གོམ་འགྲོས་རེ་རེ་ལས། ལ་རྩེ་དེ་ནི་རིམ་གྱིས་གནམ་ས་གཉིས་
བར་སྟབས་མ་ལེགས་པར་ཐོན་པའི་ནག་ཐིག་ཅིག་ཏུ་སོང་
ནས། རླངས་འཁོར་གྱི་གཡོ་འགུལ་ཁྲོད་རིམ་གྱིས་ཡལ་བར་
གྱུར། ནམ་ཟླ་སྟོན་དུས་སུ་བསླེབས་འདུག་པས་ནམ་མཁའི་ངོ༌
གདོང་ལྷག་ཏུ་དྭངས་ཤིང་གསལ། །
ར་རྫ་ལུང་བའི་ལུང་མདོར་བསླེབས་དུས། མདུན་ཕྱོགས་ཀྱི་
གྲལ་ཤར་གསུམ་པའི་འདུག་སྟེགས་སུ་བསྡད་ཡོད་པའི་མགོ་ལ་
ཞྭ་དཀར་གྱོན་ཡོད་པའི་ཧེ་རིགས་རྒད་པོ་དེས། ཁ་ཕྱིར་འཁོར་



-
-,
བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནས་ང་ལ་ཡང་ཡང་ལྟ་བཞིན་པ་མཐོང་། འོན་ཀྱང་ངས་རང་གི་
བསམ་ཚོད་ལས་བརྒལ་བའི་མཐོང་ལམ་གྱི་ཡོད་ཚད་ལ་བསམ་
གཞིགས་གཏོང་ཞོར་ཧེ་རིགས་རྒད་པོ་དེར་གཉིད་དུ་ཤོར་ཡོད་
པའི་བཟོ་ལྟ་བསྟན། ཧེ་རིགས་རྒད་པོ་དེའི་སྡུན་ན་བསྡད་འདུག་
པའི་བུད་མེད་དེས། རང་གི་བྱིས་པ་གཉིད་ལས་སད་པར་དོགས་
ནས་འདུག་སྟེགས་སུ་འགུལ་ཙམ་ཡང་མི་བྱེད། ཆེས་སྡུན་ས་ན་
བསྡད་འདུག་པའི་བོད་ལྭ་གྱོན་པའི་རྒན་རྒོན་དེ་གཉིས་སྔ་ས་
ནས་གཉིད་ལ་ཤོར་འདུག རླངས་འཁོར་ནང་གི་དྲོད་ཚད་ད་
ཅི་ལས་ལྡབ་འགྱུར་གྱིས་ཇེ་མཐོར་སོང་ནས་དབུགས་ཀྱི་རྒྱུ་བ་
ལ་གནོད་པ་ཡང་ཡང་བྱེད། ལམ་འགྲུལ་བ་གཞན་རྣམས་ཀྱང་
གྲག་འགུལ་མེད་པར་རང་རང་སར་བསམ་གཞིགས་ཀྱི་ཀློང་ལ་
འཁྱམས་འདུག
ངས་ལྟ་ཕྱོགས་ཤིག་གིས་ཧེ་རིགས་རྒད་པོ་དེས་ཡང་བསྐྱར་
ང་ལ་ཕྱིར་ལྟ་བྱེད་བཞིན་པ་མཐོང་།
ཧེ་རིགས་རྒད་པོ་དེའི་མིག་ཟུང་གིས་བདག་གི་དོགས་མི་
བདེ་བའི་སྣང་བ་ཇེ་ཆེར་བཏང་ན་ཡང་། ཁོས་ང་ལ་ཕྱིར་ལྟ་
བྱེད་ཐེངས་རེ་རེར་བདག་གིས་སློབ་ཆེན་གྱི་སྒོ་ཐེམ་མི་འགྱངས་
བར་འགྲིམ་ངེས་ཀྱི་སྤྲོ་སྣང་ཡང་ཡང་སློང་བར་བྱེད་ཅིང་། ང་
རང་མྱུར་དུ་སློབ་གྲྭ་ཆེན་མོ་བ་ཞིག་ཏུ་འགྱུར་ངེས་ཡིན་སྙམ་པའི་



མི་རབས་ཤིག་གི་ཉིན་འགའ།
བདག་གི་ཚུལ་འཆོས་འདྲེས་མའི་ཚོར་བ་རྣོན་པོ་དེ་ཆེ་ནས་ཆེ་རུ་
བསྐྱེད་བྱུང་། །
མི་ལོ་གསུམ་རིང་གི་མཐོ་འབྲིང་གི་འཚོ་བ་དེ་ལྟར་དཀའ་
བ་དུ་མས་ཕར་བསྐྱལ་རྗེས། བདག་ལ་སློབ་ཆེན་འགྲིམས་པའི་
ཞོགས་པ་ཞིག་གི་སྐལ་བ་འདི་སྨིན་པ་རེད། སློབ་ཆེན་གྱི་མི་ལོ་
བཞིའི་འཚོ་བ་ལས་མཐར་ཕྱིན་རྗེས་ཁོ་བོ་ཡང་ཨ་མའི་རེ་བ་
ནང་བཞིན་རྒྱལ་ཁབ་ཀྱི་ལས་བྱེད་པ་དཀྱུས་མ་ཞིག་ཏུ་འགྱུར་
ཐུབ། འདས་སོང་དང་མ་འོངས་པའི་དུས་ཚོད་གང་ཡིན་
རུང་། བདག་གིས་རང་ཉིད་ཁོ་ནར་དབང་བའི་སྙིང་སྟོབས་ཤིག་
ལ་བརྟེན་ནས། རང་གི་ཕུགས་བསམ་ཡོད་ཚད་རང་གིས་མངོན་
འགྱུར་བྱ་དགོས་ཤིང་། སྐྱིད་སྡུག་ལ་ངེས་པ་མེད་པའི་འཚོ་བའི་
རོལ་དབྱངས་དེ་དག་ཚེ་སྲོག་གི་རྒྱུད་སྐུད་ལ་བརྟེན་ནས་དཀྲོལ་
ཐུབ་པའི་གདེང་ཚོད་ང་ལ་གཏན་ནས་མེད་ཀྱང་། ལམ་ནི་མ་
གཞི་ནས་འདི་འདྲ་ཞིག་ཡིན་པ་འདྲ་བས། ངས་རང་སེམས་ལ་
ངོ་ལོག་བརྒྱག་རྒྱུ་ནི་དེ་འདྲའི་ལས་ཀ་སླ་མོ་ཞིག་ཏུ་ནམ་ཡང་
འདོད་མ་མྱོང་། །
དུས་ཚོད་ཕྱེད་ཙམ་འགོར་རྗེས་བྱིས་པ་ཆུང་ཆུང་ལོ་བཞི་
ལ་སོན་ཙམ་དེ་གཉིད་ལས་སད་ཅིང་། བྱིས་པ་དེའི་ཨ་མས་ཁ་
ལོ་བར་བྱིས་པ་ལ་གཅིན་སྒུག་བྱ་དགོས་པའི་རེ་བ་བཏོན། ཁ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལོ་བས་འཐད་ལ་མི་འཐད་པའི་རྣམ་འགྱུར་ཞིག་བསྟན་ན་
ཡང་། མཇུག་མཐར་རླངས་འཁོར་ལམ་འགྲམ་ཞིག་ལ་གཏད་དེ་
བསྡད་སོང་། བྱིས་པའི་ངུ་ངག་ཁྲོད་བུད་མེད་དེས་རང་གི་བྱིས་
པ་གཅིན་གཏོང་བར་སྐུལ་བའི་ཤུ་སྒྲ་གོ་ཐུབ། ཅུང་མ་འགོར་
བར་རང་གི་ཤ་ལས་མཆེད་པའི་བྱིས་པ་དེར་ཅི་ཞིག་གི་འོག་ཤུ་
འདོན་བཞིན་ཕྱིར་རླངས་འཁོར་ནང་དུ་བུད་བྱུང་། ཕལ་ཆེར་
བྱིས་པ་དེས་གཅིན་བཏང་བ་ཉུང་དྲགས་ཏེ། ཁོ་མོའི་སེམས་ཁ་
དང་མ་མཐུན་པ་ཡིན་ཤས་ཆེ། །
ར་རྫ་ལུང་བ་བརྒལ་རྗེས་རླངས་འཁོར་མུ་མཐུད་ནས་
དམའ་སར་བབས། ལམ་གྱི་གཡས་གཡོན་གཉིས་ནི་ནང་དུ་མ་
སྡུད་པའི་ཞིང་རི་མ་ཁོ་ནར་ཡོད་པའི་སྐྱེས་སྟོབས་ཆུང་བའི་ལོ་
ཏོག་གིས་བརྒྱན་འདུག ཐེམ་སྐས་ཤིག་དང་འདྲ་བའི་ཞིང་གི་
རྣང་མ་དེ་དག་རེ་རེ་བཞིན་རྗེས་ལ་བསྐྱུར་རྗེས། རླངས་འཁོར་
ཡང་བསྐྱར་འགག་འཕྲང་དོག་མོ་ཞིག་གི་རི་སྐེད་བརྒྱུད་དེ་
མདུན་ལ་བསྐྱོད་པར་བྱེད། བུད་མེད་དེས་ཀྱང་རང་གི་བྱིས་པ་
ལ་བཤད་ཞོར་དང་སྡིག་ཞོར་བྱས་ཏེ་ཅི་ཞིག་ཟ་རུ་འཇུག་གིན་
འདུག
བོད་ལྭ་གྱོན་ཡོད་པའི་རྒན་རྒོན་དེ་གཉིས་ཀྱིས་ཅི་ཞིག་
གླེང་བཞིན་འདུག་ན་ཡང་། བར་ཐག་གི་དབང་གིས་གསལ་བོ་



མི་རབས་ཤིག་གི་ཉིན་འགལ།
ཞིག་གོ་ཐབས་མ་བྱུང་། ཉི་མའི་འོད་ཟེར་ཤེལ་གྱི་དྲ་མིག་ལས་
ཐོགས་རྡུགས་མེད་པར་རླངས་འཁོར་ནང་གི་པང་གཅལ་ཐོག་
འཕྲོས་འོངས། ཕྱི་རོལ་གྱི་མཁའ་དབུགས་དྭངས་ཤིང་གཙང་
ལ། སྟོན་མཇུག་གི་མཛེས་ལྗོངས་ལ་གཟས་པའི་གསེར་མདོག་
གི་འཇིག་རྟེན་དངོས་སུ་མི་ཡུལ་ལ་བསླེབས་མེད་ཀྱང་། འགག་
འཕྲང་དོག་མོའི་གཡས་གཡོན་གྱི་བྲག་ཐེམ་ན། མར་འཕྱངས་
ནས་སྐྱེས་ཡོད་པའི་རྩི་ཤིང་སྣ་ཚོགས་ཀྱི་ཁ་དོག་ལས། དབྱར་གྱི་
མཛེས་སྡུག་ལ་དྲན་གསོ་བྱེད་བཞིན་པ་གཟུགས་ཅན་བཞིན་དུ་
རྟོགས་ཐུབ། མཐའ་མེད་པའི་ནམ་མཁའ་ཇེ་ཆུང་ནས་ཇེ་ཆུང་དུ་
སོང་། མིག་གི་མཐོང་ལམ་མདུན་གྱི་ཀྱག་ཀྱོག་གི་ལམ་ཕྲན་དང་
བྲག་ངོས་གཟར་བོ་ཁོ་ནར་གྱུར། ཉི་མའི་འོད་ཟེར་ཡང་མཐོང་
ལམ་ནས་གཏན་དུ་ཡལ་བར་གྱུར། །
ད་ལྟ་བདག་གིས་མི་ལོ་གཉིས་ཡར་སྔོན་གྱི་ཞོགས་པ་
དེར་དྲན་གསོ་བྱས་ཚེ། དྲན་པ་དེ་དག་རྡོ་ལ་རི་མོ་བརྐོས་
པ་ཇི་བཞིན་བདག་སེམས་ཀྱི་གཏིང་ཟབ་ས་ན་ཐེར་ཟུག་ཏུ་
གནས་ཡོད་ཅིང་། དེ་ལ་བརྟེན་ནས་བདག་གིས་རང་སེམས་ཀྱི་
འགྲུད་བཞུད་རིང་མོ་ཞིག་གི་འགོ་བརྗོད་དཔེ་མེད་པ་ཞིག་རྙེད་
ཐུབ། མི་ལོ་གཉིས་འདི་ལྟར་འདས་རྗེས་ཀྱི་དེ་རིང་། ངས་ཡང་
བསྐྱར་མི་ཞིག་གི་འདས་སོང་གི་ལོ་ཟླ་ནི་སྙན་ངག་ཅིག་དང་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདྲ་བར། རབ་རིབ་དང་མག་མོག་གི་ཁྲོད་ན་སུས་ཀྱང་ཀློག་
དཀའ་བའི་སེམས་ཁམས་ཤིག་དང་རྨི་ལམ་ཞིག་སྦྲུམ་ཡོད་པ་
རྟོགས། ཡིན་ན་ཡང་རྨི་ལམ་དེས་བདག་ལ་ཅི་ཡང་སྦྱིན་མི་སྲིད།
འགག་འཕྲང་དོག་མོ་ལས་ཐར་རྗེས་རླངས་འཁོར་མུ་
མཐུད་དུ་དམའ་སར་བབས། རླངས་འཁོར་གྱི་དྲ་མིག་ལས་ཚེར་
མའི་ཤིང་ཕྲན་སྣ་ཚོགས་ཚང་ཚིང་དུ་འཁྲིགས་ཡོད་པའི་ངོས་མི་
སྙོམས་པའི་རི་ངོས་ཤིག་གསལ་བོར་རིག་ཐུབ། ལམ་ཀྱོག་ལྔ་དྲུག་
ཙམ་བརྒྱུད་རྗེས་རླངས་འཁོར་བདེ་ཞིང་སྙོམས་པའི་ཆུ་མའི་ཞིང་
ཁུལ་ཞིག་ལ་ཐོན། ལོ་ཏོག་བསྡུས་རྗེས་ཀྱི་ཞིང་ཁུལ་ཐམས་ཅད་
སྐྱ་ཤིག་ཤིག་ཏུ་འདུག གྱོ་མོག་གིས་བསྐྲུན་པའི་རྒྱ་ཁང་རེ་གཉིས་
ཞིང་ཁུལ་ན་ཐར་ཐོར་དུ་ཡོད་པ་མཐོང་བས། མི་སེམས་ལ་ཚོད་
མེད་དུ་སྟོང་ཧེང་ཧྲེང་གི་སྣང་བ་སྣ་ཚོགས་སྦྱིན་པར་བྱེད།
ལམ་གྱི་གཡས་གཡོན་གཉིས་ན་མཚམས་དང་མཚམས་སུ་
རྒྱ་ཁང་རེ་གཉིས་ལས་ཡོད་ཅིང་། གྱོ་མོག་གི་གྱང་རའི་ཐོག་ནས་
རྒྱ་ཡིག་གིས་བྲིས་ཡོད་པའི་ཁ་གཡང་ལྟ་བུའི་འབོད་སྐུལ་དང་
དམ་བཅའ་དེ་དག་མཐོང་ཐུབ། རྒྱ་ལམ་ལ་ཁ་ཕྱོགས་ཡོད་པའི་
སྒོའི་ཡ་ཐེམ་དང་གཡས་གཡོན་གཉིས་ན། ལོ་ཟླའི་གདུག་རྩུབ་མ་
བཟོད་པར་མདོག་ཤོར་ཡོད་པའི་ཤོག་བུ་དམར་བོ་རེ(དེའི་སྟེང་
ལ་ལོ་གཅིག་གི་བཀྲ་ཤིས་པའི་ཁ་གཡང་ཡོད་ཚད་རང་ཁྱིམ་ལ་



མི་རབས་ཤིག་གི་ཉིན་འགའ།
འབོད་པར་སྐུལ་བའི་སྣག་ཚ་ནག་པོའི་རྒྱ་ཡིག་བྲིས་ཡོད)མཐོང་
ཐུབ་པས། ས་འདིའི་གོམས་སྲོལ་མང་བོ་ཞིག་རང་ཡུལ་དང་
གཏན་ནས་མི་འདྲ་བ་རྟོགས།
ཞིང་ཁུལ་དེ་རྗེས་ལ་བསྒྱུར་རྗེས་རླངས་འཁོར་ཡང་བསྐྱར་
ནུབ་བགྲོད་བྱས། བགྲོད་ལམ་ཡང་ལ་ཅའི་རྒྱ་ལམ་རྐྱང་དུ་
གྱུར། ལམ་གྱི་གཡས་གཡོན་གཉིས་སུ་མ་གལ་གྱི་སྡོང་བོ་མང་བོ་
གྲལ་དུ་བསྒྲིགས་འདུག རྒྱུ་ལམ་དང་མཉམ་གཤིབ་ཀྱིས་མདུན་
ལ་བསྲིངས་ཡོད་པའི་ཆུ་རྐ་ལས། ཆུ་ཕྲན་དྭངས་མོ་ཞིག་རང་
བཞིན་ཤུགས་ཀྱིས་མདུན་དུ་བཞུར་གྱིན་འདུག རྒྱ་གྲོང་གི་ཁང་
རྙིང་འགའ་ལམ་གྱི་གཡས་གཡོན་གཉིས་ན་འཚང་ཁ་ཤིག་ཤིག་
གིས་ཕུབ་འདུག་པ་ཡང་བསྐྱར་མིག་ལ་ཐོགས་འོངས། མཚམས་
ལ་ལར་རྒྱ་ལམ་གྱི་མཐའ་ན་བྱིས་པ་ལོ་ཆུང་འགས་རླངས་འཁོར་
གྱི་དྲ་མིག་བརྒྱུད་དེ་ང་ཚོར་ལྟ་བཞིན་ཡོད་ཅིང་། སྐད་ཅིག་དེ་
ཉིད་ལ་བྱིས་པའི་གཟུགས་བརྙན་དེ་དག་རྒྱབ་ཕྱོགས་སུ་ཡལ་
འགྲོ། བྱིས་པ་དེ་ཚོའི་རྒྱབ་ན་ཁུག་མ་ཆུང་ཆུང་རེ་འཁུར་ནས་
ཡོད་པས། ཁོ་ཚོ་སློབ་གྲྭར་འགྲོ་བཞིན་པ་ཤེས་ཐུབ། མཚམས་
ཤིག་ལ་ངས་ཡང་བསྐྱར་ཧེ་རིགས་རྒད་པོ་དེས་ཁ་ཕྱིར་འཁོར་
ནས་ང་ལ་ལྟ་བཞིན་པ་མཐོང་།
གནའ་མཁར་ཟི་ལིང་ལ་ཐོན་དུས་ཕྱི་དྲོའི་དུས་ཚོད་གསུམ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་ལ་བསླེབས་འདུག
སློབ་གྲྭ་འདིར་འོངས་ནས་མི་ལོ་གཉིས་འདས་རྗེས་ཀྱི་དེ་
རིང་ངས་ད་གཟོད་དེ་དུས་ཀྱི་རང་ཉིད་ནི་བྱིས་པ་བསམ་མེད་
ཅིག་ལས་ནར་སོན་མེད་པ་རྟོགས། རྐྱེན་དེས་ཉིན་དེར་བདག་
གིས་ངེས་པར་མཐོང་འོས་པའི་ཕྱི་རོལ་གྱི་བྱ་དངོས་མང་བོ་
ཞིག་མཐོང་མ་སོང་ལ། ད་ལྟ་གཏན་ནས་མཐོང་མི་སྲིད་པའི་
བྱ་དངོས་མང་བོ་ཞིག་དེ་དུས་མཐོང་སོང་བ་ཡང་ཤེས། གལ་ཏེ་
དུས་ཚོད་ཀྱི་བར་སྐབས་འདི་འདྲ་ཞིག་བརྒལ་མེད་པའི་དབང་
དུ་བཏང་ཚེ། ངའི་འཇིག་རྟེན་དང་ངའི་འཚོ་བ་ལ་ད་རུང་བྱིས་
པའི་རྨི་ལམ་ལྟ་བུའི་དྭངས་གཙང་གིས་ཕྱུག་ཡོད་ངེས།
ཟི་ལིང་གི་རླངས་འཁོར་འབབ་ཚིགས་ནས་མི་འགྲུལ་རླངས་
འཁོར་གཞན་ཞིག་ལ་བརྗེས་རྗེས། ངའི་འགྲུལ་བཞུད་མུ་མཐུད་
ནས་རྒྱུན་བསྲིང་བ་དང་། དུས་ཚོད་ཕྱེད་ཙམ་གྱི་རྗེས་སུ་གསར་
དུ་བརྗེས་པའི་རླངས་འཁོར་དེ་གྲོར་ཁྱེར་ཟི་ལིང་ལས་ཕྱིར་བུད་
དེ། ཐད་ཀར་ང་ཚོའི་སློབ་གྲྭའི་ཕྱོགས་སུ་ཆས། རླངས་འཁོར་
ནང་གི་བཀོད་པ་གྲ་དག་ཅིང་། འདུག་སྟེགས་ཀྱི་རྒྱབ་སྙེས་ཐོག་
ལ་རས་དཀར་བོ་མིག་གི་འོད་ཀྱང་བླངས་འགྲོ་བ་མང་བོས་གྲ་
མཉམ་པོར་བཏུམས་འདུག་པས། སེམས་ཁམས་དྭངས་ལ་སྐྱིད་
པའི་སྣང་བ་བྱུང་།



མི་རབས་ཤིག་གི་ཉིན་འགའ།
དེའི་རྗེས་ཀྱི་མཐོང་ཐོས་སུ་གྱུར་བ་རྣམས་ད་ལྟ་ཡིད་ན་
གསལ་བོར་མི་འདུག་པས་ངས་དྲན་ཚོད་དུ་འབྲི་བར་མ་སྤོབས།
སློབ་གྲྭར་འབྱོར་དུས་དགོང་མོའི་དུས་ཚོད་བཅུ་བ་ལ་
བསླེབས་འདུག ལོ་རིམ་གཉིས་པའི་སློབ་གྲོགས་འགས་གསར་དུ་
འབྱོར་བའི་ང་ཚོ་ལ་ཉལ་ས་བཀོད་སྒྲིག་བྱས་སོང་། ངས་ཕ་ཡུལ་
ནས་འཁྱེར་ཡོང་བའི་ཉལ་གདན་རྣམས། ཐོག་བརྩེགས་ཡོད་
པའི་ཉལ་ཁྲི་འོག་མའི་ཐོག་བཏིངས་རྗེས། སྔོན་ཆད་གཏན་ནས་
བྱུང་མ་མྱོང་བའི་གཉིད་སྐྱིད་པོ་ལ་རོལ་བའི་སྟ་གོན་བྱས། ཁོར་
ཡུག་མི་འདྲ་བ་དང་སེམས་ཁམས་མི་འདྲ་བའི་དུས་སུ་ཁོ་བོར་
ནམ་ཡང་ཚོར་སྣང་སྣ་ཚོགས་འབྱུང་ཞིང་། དེ་ལས་རང་ཉིད་ཀྱི་
དྲན་ཚུལ་མང་བོ་ཞིག་ལ་ཕྱིར་རྟོག་ཡང་ཡང་བྱས་ཡོད། དེའི་
ཁྲོད་དུ་བདག་གི་སློབ་ཆེན་སློབ་མའི་རྨི་ལམ་འདུས་ཡོད་པར་མ་
ཟད། ངས་རང་གིས་རང་ལ་བཟུང་བའི་རྨོངས་འཐོམ་དང་གཟི་
བརྗིད་འདྲེས་མའི་གདེང་འཇོག་ཀྱང་འདུས་ཡོད།
ང་ངེས་པ་དོན་གྱི་བོད་ཀྱི་སློབ་ཆེན་པ་ཞིག་ཏུ་འགྱུར་
ངེས། ང་ཨ་མའི་རེ་བ་ནང་བཞིན་མ་འོངས་པ་ན་རྒྱབ་ཁབ་ཀྱི་
ལས་བྱེད་པ་དཀྱུས་མ་ཞིག་ཏུ་འགྱུར་ངེས། ཕ་མེད་དྭ་ཕྲུག་ཅིག་
ལ་འདིའི་ཡན་གྱི་དགའ་བ་ནང་དུ་སྨིན་པར་བྱེད་པའི་རྨི་ལམ་
ཞིག་ཡོད་མི་སྲིད།



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ངས་ཉིན་ཐོ་འདི་འབྲི་དུས་མི་ལོ་གཉིས་འདས་ཟིན་ན་
ཡང་། མི་ཚེ་ནི་མ་གཞི་ནས་མགོ་རྩོམ་རྒྱུ་མང་བའི་བརྒྱུད་རིམ་
ཞིག་ཡིན་ཕྱིར། ང་ལ་འདས་སོང་ཁོ་ན་ལས་ལྷག་མི་འདུག་ཅེ་
ན་སྒྲོ་སྐུར་ཁོ་ནར་ཟད། དེ་བས་ངས་རང་ཉིད་ཀྱི་གཏམ་རྒྱུད་
གསར་བ་ཞིག་མུ་མཐུད་ནས་འབྲི་འདོད་ཡོད་ཅིང་། ཀློག་པ་
བོའི་མདུན་ནས་མི་རབས་ཤིག་དང་། མི་རབས་དེ་ཁོ་ནར་ཡོད་
འགྱུར་གྱི་མི་བུ་ཞིག་ཀྱང་དེ་མུར་ལྷང་ལ་འབུད་ཐུབ། ཡིན་ན་
ཡང་མི་ལོ་གཉིས་འདས་རྗེས་ཀྱི་དེ་རིང་། ངས་སྔ་མོ་ནས་འབྲི་
འོས་ཀྱང་ད་ལྟ་འབྲི་བཞིན་གྱི་ཉིན་ཐོ་འདི་སྒྲུང་གཏམ་འདིའི་
འགོ་བརྗོད་དུ་བཞག་ནས། རང་གི་འདས་སོང་ལ་ཕྱིར་དྲན་མང་
བོ་བྱ་འདོད་མེད་པས། གཏམ་རྒྱུད་ནི་ཏག་ཏག་དེ་རིང་ནས་
མགོ་རྩོམ་དགོས་པ་ཡིན།



མི་རབས་ཤིག་གི་ཉིན་འགའ།
ལེའུ་དང་བོ།
སྤྲིན་སྨུག་འཁྲུག་པའི་རྔམ་གནག་པའི་ནམ་མཁའ་དང་ས་
གཞི་གཉིས་གཞི་གཅིག་ལ་འདྲེས་འདྲའི་དེ་རིང་གི་གནམ་གཤིས་
འདི་འདྲ། ང་འཇིག་རྟེན་མི་ཡུལ་འདིར་ཡོང་བ་ནས་ཐེངས་
དང་བོར་མཐོང་བ་ཡིན་ལ། བལྟས་ཚོད་དུ་གནམ་གོང་མ་རྒྱལ་
མོས་འཇིག་རྟེན་མི་ཡུལ་གྱི་ལས་འབྲས་མ་དག་པའི་མི་རྣམས་ལ་
ཁ་ངོ་ཅི་ཡང་སྟེར་མ་འདོད་པ་འདྲ།
ད་ནངས། ནམ་གསལ་མ་ཐག་ནས་ནམ་མཁའི་ངོ་གདོང་
འདི་ལྟར་ཇེ་བཙོག་ནས་ཇེ་བཙོག་ཏུ་སོང་ན་ཡང་། ཆར་བ་
ཐིགས་ཆུ་ཙམ་ཡང་བབས་མ་བྱུང༌། དྭངས་གཙང་གི་མཐོང་
ལམ་ཡོད་ཚད་འདི་ལྟར་ཐེ་ཚོམ་མེད་པར་ཡོངས་སུ་བསྒྲིབས་
རྗེས། སད་སྔ་བའི་བྱེའུ་སྐད་དེ་དག་ཐོས་རྒྱུ་མི་འདུག རྒྱང་སྒྲོག་
ལས་སྔར་བཞིན་མི་སེམས་ལ་སུན་སྣང་སྟེར་བར་བྱེད་པའི་ཉན་
ལོབས་པའི་གླུ་དབྱངས་དེ་གྲག་བཞིན་འདུག
གལ་ཏེ་ཞོགས་རྩལ་མ་རྒྱུགས་སྔོན་ལ་ཆར་བ་བབས་
ཚེ། སློབ་མ་རྣམས་ཉལ་ཁང་ནས་རང་གི་གང་འདོད་པ་ལྟར་
ཉལ་ཆོག་མོད། ད་ནངས་དངོས་གནས་ཆར་བ་ཐིགས་ཆུ་ཙམ་
ཡང་ཐང་ལ་ལྷུང་མ་སོང་།



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནངས་ཇ་འཐུང་རྗེས་གནམ་གཤིས་སྔར་ལས་ཀྱང་ཇེ་
བཙོག་ལ་སོང་འདུག ཅི་ཡིན་མི་ཤེས་ཀྱང་མི་སེམས་ཀྱི་གནས་ག་
གེ་མོར་སུན་སྣང་ངམ་སྐྱོ་སྣང་ཟ་ཟི་ཞིག་ལ་མགོའི་སྨུག་པ་བཞིན་
དུ་འཐིབས་འོངས། དྲ་མའི་ཕྱི་རོལ་ནས་ནག་འཐིབ་བེར། ས་
སྨུག་མིན་ལ་སྤྲིན་སྨུག་ཀྱང་མིན་པའི་མཐོང་ལམ་སྒྲིབ་པར་བྱེད་
པའི་མག་མོག་གི་འཇིག་རྟེན་དེ་མཐོང་མ་ཐག ངས་ད་ནངས་
འབྲི་འཕྲོར་ལུས་པའི་ལོ་རྒྱུས་ཀྱི་ལས་བྱ་དེ་འབྲི་མི་འདོད་པར་
གྱུར། དྲང་མོར་བཤད་ན་ང་དང་གནམ་གཤིས་ཀྱི་བར་ན་ཡ་
མཚར་དགོས་པའི་འབྲེལ་བ་གང་ཡང་མེད།
སློབ་ཐུན་དང་བོ་འཚོགས་ལ་ཉེ་དུས་གནམ་གཤིས་མུ་
མཐུད་ནས་ཇེ་བཙོག་ལ་འགྲོ་བཞིན་འདུག ངས་རང་གི་འདུག་
སྟེགས་སུ་དུས་རབས་རིམ་བྱུང་གི་རྩོམ་ཡིག་གསེར་སྦྲམ་ཁྲིད་པའི་
དགེ་རྒན་ལགས་ནམ་ཡོང་ལ་ངང་སྒུག་བྱས་ནས་བསྡད།
ཅོང་བརྡ་གཉིས་པ་གྲགས་མ་ཐག་དགེ་རྒན་སློབ་ཁང་དུ་
འབྱོར། ཁོང་གིས་ཐོག་མར་སློབ་ཁང་ནང་ཧྲིལ་བོར་ལྟ་ཡག་ཅིག་
བྱས་པ་དང་། དེ་ནས་སྒོ་གླེགས་ཕྱིར་དལ་གྱིས་ནན་ནན་ཏིག་
ཏིག་གིས་གཏན་རྗེས་ཁྲིད་སྟེགས་ལ་འགོས། ང་ཚོས་ཐོག་མར་
མཐོང་བ་ནི་ཁོའི་ལུས་ཀྱི་སྟོད་སྨད་གཉིས་ཀར་སྔོན་ཆད་གཏན་
ནས་རིག་མ་མྱོང་བའི་ནུབ་ལཱ་སོ་མ་ཁ་ཚང་ཞིག་གྱོན་འདུག་པ་



མི་རབས་ཤིག་གི་ཉིན་འགའ།
，
དེ་དང་། འཛུམ་མདངས་ལྷུག་པོར་གྲོལ་ཡོད་པའི་འདྲིས་ཡོད་
ཅིང་རྒྱུས་མེད་པའི་ངོ་གདོང་དེ་གཉིས་རེད།
ཁོང་གིས་དབུགས་ཀྱི་འབྱིན་རྔུབ་ཇེ་བདེ་རུ་བཏང་
རྗེས། ཁྲིད་གཞི་དང་བསླབ་དེབ་བཞག་ཡོད་པའི་ལག་ཁུག་
དེ་ཁྲིད་སྟེགས་མདུན་གྱི་སྒྲོག་ཙེའི་ཐོག་འཇོག་ལ་ཁད་ཅིག་
བྱས། དར་ཙམ་ལ་ཅི་ཞིག་རིག་སོང་བ་ལྟར་མགོ་བོ་མར་ཁད་
ཀྱིས་ཇེ་དམའ་རུ་བཏང་ནས་སྒྲོག་ཙེ་ཐོག་ལ་ཕུ་བཏབ། སྟོད་
ལཱའི་གློ་ཁུག་ལས་གཙང་སྦྲ་ལ་འཁོལ་བའི་ཤོག་བུ་ཞིག་ཕྱིར་ཕྱུང་
ནས་སྒྲོག་ཙེ་ཐོག་གཙང་མར་ཕྱིས། གདོང་ལ་ཡང་བསྐྱར་འཛུམ་
ཞིག་ཕྱུང་ནས་སློབ་ཁྲིད་དངོས་ལ་ཞུགས་འགོ་བརྩམས། དགེ་
རྒན་གྱི་འཛུམ་མདངས་དེས་ད་གཟོད་མི་སེམས་ལ་བརྩེ་བའི་
དྲོད་ཁོལ་སྦྱིན་པར་བྱེད། །
སློབ་ཐུན་ཧྲིལ་བོར་ཡལ་རྒྱུ་མེད་པའི་དགེ་རྒན་གྱི་འཛུམ་
མདངས་དེས། དེ་རིང་གི་ཉི་མ་འདི་ནི་ཁོང་རང་དགའ་དགའ་
སྤྲོ་སྤྲོ་གནང་ཆོག་པའི་ཉི་མ་ལ་གཏན་ཁེལ་བྱས་འདུག་པ་
དང་འདྲ། དེ་ལས་ཀྱང་སྔོན་ཆད་མཐོང་མ་མྱོང་བའི་ནུབ་ལྭ་
སོ་མ་དེས་ང་ལ་སྟོང་འདང་སྣ་ཚོགས་འཕྲོ་རིམ་འཕྲོར་སྦྱིན་
བྱུང་། སྟོད་ལྭའི་འོག་གི་ཚི་ལེན་དཀར་བོ་དེ་དང་། དེ་དམ་དུ་
སྡོམ་བྱེད་ཀྱི་གོང་དཀྲིས་སྔོ་སྐྱ་དེ་གཉིས་མཐོང་མ་ཐག མིག་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
-
-
མདུན་གྱི་མི་འདིས་ཕྱི་རྒྱལ་གྱི་གློག་བརྙན་ནང་གི་སྐུ་དྲག་མི་དྲག་
དེ་དག་ལ་ལད་མོ་བྱེད་བཞིན་ཡོད་སྣང་འཆར། །
བལྟས་ཚོད་དུ་སྣང་ཚུལ་དེ་དག་ནི་ཆེད་དུ་ཁོང་རང་ཉིད་
ཀྱི་དགའ་སྤྲོའི་སྣང་བ་མཚོན་བྱེད་ལ་གྲ་སྒྲིག་བྱས་པ་དང་འདྲ།
སྔོན་ཆད་ང་ཚོས ་ ཕྱི་གླིང་བའི་རྩོམ་ཡིག ་ སློབ་
སྐབས། འཇར་མན་གྱི་རྩོམ་པ་བོ་ཞིག་གིས་བྲིས་པའི་མཇུག་
མཐའི་སློབ་ཐུན་གཅིག་ཅེས་པའི་སྒྲུང་ཐུང་དེ་བཀླགས་
མྱོང་། སྒྲུང་ཐུང་དེའི་ནང་དུ། དགེ་རྒན་ལ་རྒྱ་ཅན་དེས་ཉིན་
དེར་ཆེད་དུ་ཁོང་ཚོའི་མི་རིགས་དེའི་སྐད་ཡིག་ལ་རྗེས་དྲན་ཞུ་བ་
དང་། བཙན་གྱིས་སྐད་ཡིག་སློབ་ཁྲིད་བྱེད་མི་ཆོག་པར་བཀའ་
སྒྲོག་མཁན་གྱི་དབང་བསྒྱུར་བ་བླུན་པོ་དེ་དག་ལ་ངོ་རྒོལ་བྱེད་
པའི་ཆེད་དུ། དུས་ཆེན་སོགས་གལ་ཆེའི་ཉིན་མོ་དག་མ་གཏོགས་
དུས་རྒྱུན་གཏན་ནས་མི་གྱོན་པའི་ནུབ་ལཱ་སོ་མ་ཆ་ཚང་ཞིག་
གྱོན་ཡོད་པ་ཡིན་མོད། དེ་རིང་གི་སློབ་ཐུན་འདི་ལ་མཚོན་ན་དེ་
འདྲའི་དམིགས་གསལ་ཅན་ནི་མིན། ཁོང་གིས་གློ་བུར་དུ་སྔོན་
ཆད་ང་ཚོས་མཐོང་མ་མྱོང་བའི་ནུབ་ལཱ་སོ་མ་ཞིག་གིས་རྒྱན་གོས་
འཕྱོར་ལུགས་སུ་བྱས་པ་དེས། སྐབས་དེར་སློབ་ཁྲིད་ལ་ཞུགས་
ཡོད་པའི་སློབ་མ་གཞན་དག་དང་འདྲ་བར། ང་ལ་ཡང་དེ་
འདྲའི་དམིགས་བསལ་ཅན་གྱི་ལྐོག་གྱུར་གྱི་ཚོར་སྣང་ཡ་མཚན་



མི་རབས་ཤིག་གི་ཉིན་འགའ།
པ་ཞིག་སྦྱིན་བྱུང་། །
དེ་བས་ངས་སློབ་ཐུན་འདིའི་སྔ་གཞུག་ཀུན་དུ་དགེ་རྒན་
གྱིས་ནུབ་ལཱ་སོ་མ་ཆ་ཚང་དེ་འདྲ་གྱོན་དགོས་པའི་རྒྱུ་མཚན་ལ་
བསམ་བློ་གཏོང་བཞིན། མཇུག་མཐའི་སློབ་ཐུན་གཅིག་ཅེས་
པའི་སྒྲུང་ཐུང་དེའི་ནང་གི་དགེ་རྒན་དེ་དང་། ངའི་མིག་མདུན་
ན་ཧུར་ཐག་འབད་ཐག་གིས་སློབ་ཁྲིད་བྱེད་བཞིན་པའི་ང་ཚོའི་
དགེ་རྒན་འདི་གཉིས་བར། འདྲ་ས་མང་པོ་ཞིག་ཡོད་མེད་ལ་
བསམ་བློ་བཏང་།
སློབ་ཐུན་གསུམ་པ་དང་བཞི་བའི་སྐབས་སུ་སློབ་ཁྲིད་ལ་
གཏན་ནས་ཉན་འདོད་མེད་པར་གྱུར། འཛུམ་མདངས། -
ནུབ་ལཱ། —གོང་དཀྲིས། གནམ་གཤིས། སུན་སྣང་
སོགས་ཐ་སྙད་སྣ་ཚོགས་སྐུད་པ་སྣ་ཚོགས་གཞི་འདྲེས་སུ་སོང་བ་
ལྟར། ཁོ་བོའི་སེམས་པ་ཕྲ་མོ་འདི་ཉོག་པར་བྱས། །
སྐབས་ལ་ལར་གནམ་གཤིས་ཀྱི་དབང་གིས་མིའི་སེམས་
ཁ་ཡང་དེ་དང་མཐུན་པར་འགྱུར་བ་འབྱུང་གྱིན་ཡོད་པ་འདྲ་
སྟེ། ད་ནངས་ནས་ཡིན་པའི་གནམ་གཤིས་བཙོག་པོ་དེ། ཕྱི་དྲོ་
ལོན་ཡང་ཐང་འགྲོ་རྒྱུའི་སྟ་གོན་ཙམ་ཡང་བྱེད་ཀྱིན་མེད་པར་
སྔར་བཞིན་འཐིབས་ནས་ཡོད་པས། ངའི་མཐོང་སྣང་དུ་གྱུར་
པའི་ཁོར་ཡུག་གི་ཡོད་ཚད་སྔ་དྲོ་ལས་ཀྱང་སྐྱ་མདོག་གི་ངང་ན་
，



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལུས་འདུག
དགེ་རྒན་གྱིས་དེ་འདྲའི་ནུབ་ལཱ་ཆ་ཚང་ཞིག་གྱོན་དགོས་
དོན་གང་ཡིན་ནམ།
དགུང་ཇ་འཐུང་རྗེས་ངས་ཉལ་ཁང་གི་དྲ་མིག་བརྒྱུད་
དེ། སློབ་གྲྭའི་ཁོར་ཡུག་ལ་ལྟ་བཞིན་ཡང་བསྐྱར་སློབ་ཐུན་དང་
བོའི་སྐབས་ཀྱི་དགེ་རྒན་གྱི་འཛུམ་མདངས་དང་། ནུབ་ལྭ་སོགས་
སེམས་ཀྱི་སྒོ་མོར་བཅུག་ནས་ཕྱིར་འདང་མི་རྒྱག་ཀ་མེད་དུ་
གྱུར། ད་རུང་གོང་དཀྲིས་སྔོ་སྐྱ་དེ་ཡང་མིག་ལམ་ལ་གསལ་བོར་
མངོན་འོངས།
ཕལ་ཆེར་བདག་གི་མི་ལོ་གཉིས་རིང་གི་སློབ་ཆེན་གྱི་འཚོ་
བའི་འགྱུར་ལྡོག་དེའི་དབང་གིས། བྱ་དངོས་གསར་བ་དང་
འབྲེལ་བ་ཡོད་པའི་སྣང་ཚུལ་མཐའ་དག་ནི། ཆེས་ལྐོག་ཏུ་གྱུར་
བ་བློ་ཡུལ་ལ་ཤོང་དཀའ་བ་ཞིག་ཏུ་གྱུར་ཡོད་པ་འདྲ།
དེ་རིང་གནམ་གཤིས་འདི་ལྟར་བཙོག་ན་ཡང་། ཉལ་ཁང་
མདུན་ཐད་ཀྱི་ལྒང་ལི་རྩེད་ས་ན་སློབ་གྲོགས་འགས་ལྷང་ལི་རྩེད་
བཞིན་འདུག ཁོ་ཚོར་མཚོན་ན་འཇིག་རྟེན་འདི་ནི་ཆེས་ཡིད་
གར་འོང་བའི་གླིང་ཕྲན་ཆུང་ཆུང་ཞིག་ཡིན་འདུག ནམ་ཞིག་
གླིང་ཕྲན་འདིར་འོངས་པ་དང༌། ནམ་ཞིག་གླིང་ཕྲན་འདི་ནས་
ཕྱིར་འབུད་དགོས་པའི་སྐོར་ལ་བསམ་བློ་གཏན་ནས་གཏོང་མི་



མི་རབས་ཤིག་གི་ཉིན་འགའ།
སྲིད། ང་ལ་མཚོན་ན་ཡང་མིག་མདུན་གྱི་འཇིག་རྟེན་འདི་སྐད་
ཡིག་དགེ་རྒན་ལགས་ཀྱི་ནུབ་ལཱ་དང་གོང་དཀྲིས་སོགས་ལྟར་ཧ་
ཅང་ལྐོག་ཏུ་གྱུར་ཡོད་པས། ངས་བསམས་ན་དུས་རབས་ཤིག་གི་
མི་ཐམས་ཅད་ཧ་ཅང་འདྲ་བོ་ཡོད་ཀི ། །
ཐོག་མ་ནས་རི་གྲོང་ནས་ནར་སོན་པའི་ང་ལ་མཚོན་
ན། སློབ་ཆེན་འདིར་མ་འགྲིམས་ཡར་སྔོན་ནས་ནམ་རྒྱུན་མིག་
གིས་མཐོང་ཡུལ་དུ་གྱུར་བ་ནི། གྲུ་བཞི་བྲེ་དང་འདྲ་བའི་ཞིང་
ཐང་དང་། རི་ཆུ་ཆེ་ཆུང་དུ་མ། ད་རུང་ར་ལུག་སོགས་སྒོ་
ཕྱུགས་ཀྱི་སྐོར་ལས། ཐ་སྙད་གསར་བའི་མིང་གདགས་སུ་རུང་
བའི་བྱ་དངོས་མང་བོ་ཞིག་མིག་གི་མཐོང་ཡུལ་དུ་མ་སོན་པའི་
སྟབས་ཀྱིས། དགེ་རྒན་གྱིས་གྱོན་ཡོད་པའི་ནུབ་ལཱ་ཆ་ཚང་དེ་
དང་། གོང་དཀྲིས་སྔོ་སྐྱ་དེ་ཙམ་གྱིས་ཀྱང་ང་ལ་གསར་བ་གསར་
རྐྱང་གི་ཚོར་བ་སྣ་ཚོགས་སྦྱིན་པ་རེད། ཁོ་བོས་བསམ་ཚོད་ལ་
དེ་འདྲའི་ཁོར་ཡུག་གི་དབང་གིས་ང་ལ་རྒྱུན་དུ་འཁྲུལ་སྣང་སྣ་
ཚོགས་བྱུང་ཞིང་འབྱུང་བཞིན་པར་མ་ཟད། གཞན་གྱི་མིག་ནང་
ན་གླེང་རིན་གཏན་ནས་མེད་པའི་བྱ་དངོས་དེ་དག བདག་གིས་
ཆེན་པོ་ཆེན་པོ་ཞིག་ལ་བལྟ་ངེས། ཕྱིར་འདང་རེ་བརྒྱབ་ཚེ་དེ་
དུས་ཀྱི་ང་ནི་རི་གྲོང་གི་ལུང་བ་ཁུགས་ཀྱོག་ཆེ་ས་ཞིག་ན་བྱིས་
པའི་རྨི་ལམ་ལས་སད་ཐུབ་ཀིན་མེད་དུས་ཡིན། ཆེན་པོའི་ཁྲོད་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ན་ཆུང་ངུ་གནས་ཡོད་པ་དང་། ཆུང་ངུའི་ཁྲོད་ན་ཆེན་པོ་གནས་
ཡོད་པའི་གནས་ལུགས་ཤིག་བདག་ལ་ཆུང་དུས་ནས་ཡོད་མྱོང་།
འདས་སོང་གི་ཁོར་ཡུག་དེའི་དབང་གིས་སློབ་གྲོགས་ཚོས་
མཐོང་མི་སྲིད་པའི་བདག་གི་ཉེ་འགྲམ་གྱི་ཆོས་དངོས་མང་བོ་
ཞིག་བདག་གིས་ད་གཟོད་མཐོང་ཐུབ་ཅིང་། ཁོ་ཚོས་སྣང་མེད་
དུ་བསྐྱུར་ངེས་པའི་བྱ་དངོས་སྐོར་ཞིག་བདག་ལ་ཧ་ཅང་གལ་ཆེ་
བ་ཞིག་ཏུ་གྱུར་ཡོད། འགྱུར་བ་འདིས། ངས་རང་ཉིད་སློབ་གྲྭ་
ཆེན་མོ་བ་ཞིག་ཏུ་འགྱུར་ཐུབ་ཚེ། ནམ་ཞིག་ན་མཚན་ཉིད་སྨྲ་
བའི་མཁས་པ་ཆེན་པོ་ཞིག་ཏུ་འགྱུར་ངེས་པར་ཡིད་ཆེས་ཆེན་པོ་
བྱེད་བཞིན་ཡོད། འགྲོ་བ་མིའི་རིགས་ཀྱི་རླབས་ཆེ་བའི་སྙན་ངག་
པ་ཞིག་ཏུ་འགྱུར་ངེས་པར་ཡང་ཡིད་ཆེས་ཆེན་པོ་བྱེད་བཞིན་
ཡོད། ཡིན་ན་ཡང་རླབས་ཆེན་གྱི་སྙན་ངག་པ་ཞིག་བྱ་འདོད་
པའི་དྲན་ཚུལ་དེ་དག་བདག་གི་གཞུག་ཕྱོགས་ཀྱི་འགྱུར་བ་མང་
བོ་ཞིག་ལ་འབྲེལ་བ་ཡོད་པ་ཡིན།
སློབ་གྲོགས་ཚོའི་རྩེ་ཞོར་དགོད་ཞོར་གྱི་ཅི་མི་སྙམ་པའི་ངང་
ཚུལ་ལ་ཉན་གྱིན་ཉན་གྱིན། དུས་ཀྱི་འགྱུར་ལྡོག་མཐའ་དག་
བདག་གི་ཉེ་འཁོར་གྱི་འཇིག་རྟེན་འདི་ནས་རིན་ཐང་ཅི་ཡང་
མེད་པ་ཞིག་ཏུ་ཆགས་འདུག ཐ་ན་ཉི་མ་ནུབ་ནས་སླར་ཤར་བ་
དང་། ཤར་ནས་ནུབ་པའི་བརྒྱུད་རིམ་དེ་ཡང་ང་ཚོ་མིའི་རིགས་
2o



མི་རབས་ཤིག་གི་ཉིན་འགའ།
ལ་མཚོན་ན་ཆོས་ཉིད་རྐྱང་རྐྱང་ཞིག་ཏུ་ངོས་བཟུང་ཆོག་པ་
འདྲ། ང་ཉལ་ཁྲིའི་སྟེང་གན་རྐྱལ་དུ་ལོག་ནས། སྔ་དྲོ་ནས་བྱུང་
བའི་སེམས་ཀྱི་དོགས་གཞི་དེ་དག་སེམས་ཀྱི་ཕྱི་རོལ་ལ་ཕུད་གང་
ཐུབ་བྱས། མལ་ཁྲིའི་སྟེང་གང་སར་གཡུགས་ཡོད་པའི་དཔེ་ཆ་
རྣམས་མཐོང་མ་ཐག་གར་ཡོང་མི་ཤེས་པའི་སུན་སྣང་ཞིག་ཀྱང་
དེ་མུར་སེམས་གཏིང་ནས་ཡར་ཐོན་བྱུང་། ཉལ་ཐུལ་བཤིག་ནས་
མགོ་བོ་ཡོངས་སུ་བཏུམས་པ་དང་། དུས་མཚུངས་སུ་དགེ་རྒན་
གྱི་འཛུམ་མདངས་དང་། གྲ་དག་པའི་ནུབ་ལཱ་སོགས་གཅིག་རྗེས་
གཅིག་གིས་དེད་དེ་ཐོན་པའི་ཤྭ་འོད་བཞིན། སྟོབས་དང་ཤུགས་
ཀྱིས་ངའི་དྲན་འཛིན་གྱི་བུ་གའི་ནང་དུ་བཙན་གྱིས་འཛུལ་
བཞིན་འདུག །
དགེ་རྒན་ལ་ཚུལ་འཆོས་ཡོད་དམ། ཐ་སྙད་དེ་དག་གིས་
ང་ལ་ཅི་ཞིག་གི་གསལ་བཤད་བྱ་འདོད་ཡོད་དམ། ངས་ཅི་ཕྱིར་
དགོས་པ་ཅི་ཡང་མེད་པའི་མི་གཞན་གྱི་ཕྱིའི་འཕྱོར་ལུགས་ཙམ་
ལ་ཡང་ཕྱིར་འདང་བརྒྱག་དགོས་སམ། ཉལ་ཁྲིའི་ཐོག་ཉལ་
ནས་ཅང་མ་འགོར་བར་ངའི་རིག་པ་ཉབ་ཉོབ་རབ་རིབ་ཏུ་གྱུར་
སྟེ། གཉིད་ཀྱི་ཞིང་ཁམས་སུ་འགྲིམ་རྒྱུའི་སྟ་གོན་བྱེད་བཞིན་པས་
ན། ཉེ་འགྲམ་གྱི་བྱ་དངོས་རྣམས་ང་དང་རྒྱང་བཀྱེད་བཞིན་
འདུག འོན་ཀྱང་སློབ་གྲོགས་ཚོའི་འུར་སྒྲ་ནི་ཇི་འདྲའི་རྣ་ལ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
E
གཟན་པ་ལ་ཨང་།
ང་གཉིད་ལས་སད་དུས་དགོང་མོའི་རང་སྦྱོང་འཚོགས་
པའི་ཅོང་བརྡ་བརྒྱབ་མ་ཐག་གི་དུས་དང་འཁེལ་འདུག འཛིན་
གྲྭའི་པན་ཀྲང་གིས་ང་གཉིད་ལས་སློང་བཞིན་འདུག ཉལ་ཁང་
ནང་དལ་འཇགས་སེར་གྲག་འགུལ་ཅི་ཡང་མི་འདུག སློབ་
གྲོགས་ཚོའི་རྣ་ལ་གཟན་པའི་ཕྱི་རོལ་གྱི་འུར་སྒྲ་དེ་ཡང་སྔ་ས་
ནས་འཇགས་འདུག ཁ་གཏད་ཀྱི་ཉལ་ཁྲི་དེའི་སྔས་མགོ་ན་གྱང་
ངོས་སུ་སྦྱར་འདུག་པའི་དགེ་འདུན་ཆོས་འཕེལ་གྱི་འདྲ་རིས་
བྲིས་མ་དེ་ཐད་ཀར་བདག་གི་མིག་ལ་ཐོགས་འོངས། །
འདྲ་རིས་དེ་ཐོག་མར་གྱང་ངོས་སུ་སྦྱོར་དུས་མི་སེམས་
ལ་དུངས་བ་གཞན་ཞིག་སྦྱིན་མྱོང་མོད། ད་ནི་སྔོན་ཆད་ལྟར་
རི་མོ་དེ་ལ་བཅངས་པའི་གདུང་སེམས་དེ་དག་རྩ་བ་ནས་མི་
འདུག ལྡོག་སྟེ་རི་མོ་དེའི་ངོས་གཞན་ཞིག་ནས། ང་ལ་རྙིང་ཞེན་
གྱི་དྲི་མ་འགོས་པའི་སེམས་ཀྱི་ནག་ནོག་ཅིག་ལྷང་ལ་ཕུད་བཞིན་
པ་འདྲ་བའི་ཚོར་བ་སྟེར་བར་བྱེད། །
པན་ཀྲང་གིས་ཉལ་ཁྲི་ཐོག་གྱང་རྩར་གཏད་དེ་བཞག་
ཡོད་པའི་དཔེ་སྒྲོམ་དེ་ལས་ཅི་ཞིག་བཙལ་བཙལ་རྗེས། བདག་
གི་བཟོ་ལྟ་ལ་བལྟས་ནས་ཅུང་མ་རུང་བའི་ཉམས་ཤིག་སྟོན་ཞོར་
སྒོར་བུད། ང་ལ་ཡང་བསྐྱར་གཉིད་ལོག་འདོད་སྐྱེས་བྱུང་ན་



མི་རབས་ཤིག་གི་ཉིན་འགའ།
ཡང་། ངས་རང་སེམས་ལ་བཙན་གྱིས་ངོ་ལོག་བརྒྱབ་སྟེ་ཉལ་ཁྲི་
ལས་བབས་པ་ཡིན། གཉིད་ལས་སད་མ་ཐག་གི་ངའི་སེམས་ཁ་
ལ། གློ་བུར་དུ་དམིགས་ཡུལ་བོར་སོང་བ་ལྟ་བུའི་སྟོང་ཉུང་ཉུང་
གི་དྲན་པ་ལྕི་མོ་ཞིག་གར་ཡོང་མེད་པར་ཐོན་བྱུང་། ང་ཡང་
བསྐྱར་རང་གི་ཉལ་ཐུལ་ལ་བསྙེས་ནས་ལུས་སེམས་གཉིས་ལ་བག་
ཡངས་ཤིག་སྟེར་འདོད་མོད། ཅུང་མ་འགོར་བར་པན་ཀྲང་ཕྱིར་
ང་ཚོའི་ཉལ་ཁང་ནང་ཡོང་ནས་འཐད་ལ་མི་འཐད་པའི་རྣམ་
འགྱུར་ཞིག་གིས།
“ཁྱོས་ཁ་ལག་ཁྲུས་དང་ངེད་གཉིས་མཉམ་དུ་སློབ་ཁང་དུ་
འགྲོ”ཟེར། །
ངས་པན་ཀྲང་གི་སྐད་ཆ་དེའི་ཧ་ཡོངས་སུ་གོ་ན་ཡང་ཉལ་
ཁྲིའི་ཐོག་ནས་འགུལ་ཙམ་ཡང་མ་བྱས་པར་སྔར་བཞིན་ཉལ་
བསྡད་པ་ཡིན། ཁོང་ཁྲོ་ལངས་ཀྱིན་ཡོད་མེད་མི་ཤེས་ཀྱང་ཁོས་
ང་ལ་ཅི་ཡང་མི་བཤད་པར་ཡང་བསྐྱར་སྒོར་བུད་བྱུང་།
གློ་བུར་དུ་ངའི་མགོ་བོའི་ལྟག་རྒྱབ་ནས་ཟུག་གཟེར་ཞིག་
གཉའ་གོང་གི་བར་དུ་ཐེངས་དུ་མ་ལ་ལངས་ཡོང་། ང་བཙན་
གྱིས་ཡར་ལངས་རྗེས་ཉལ་ཁང་གི་དྲ་ཡོལ་ཕྱེ་ནས་ཕྱི་ལ་བལྟས་
པ་ན། ད་ཅི་ཟང་ཟིང་ལང་ལོང་གི་འུར་སྒྲས་ཁེངས་པའི་ལྷིང་
ལི་རྩེད་ས་ན། མི་མགོ་ཕར་ཞོག་བྱ་མགོ་ཞིག་ཀྱང་རིག་རྒྱུ་མི་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདུག ཕན་ཚུན་ཁ་གཏད་དུ་ཡོད་པའི་སྒང་ལི་འཕེན་སའི་
གཟེབ་དྲ་གཉིས་ནི། སུ་ཞིག་གི་སྨྲ་ར་དང་འདྲ་བར་ཐེ་ཚོམ་ཅི་
ཡང་མེད་པར་མར་འཕྱངས་ནས་ཡོད་ཅིང་། དེ་བརྟན་པོར་
བཟུང་བྱེད་ཀྱི་ལྕགས་ཀྱི་ཀ་བ་དང་བཅས་པ་ནི། ལོ་ན་མཐོ་བའི་
རྒན་པོ་ལོ་བརྒྱད་ཅུ་ཅན་ཞིག་གིས་ལུས་པོས་མ་ལྕོགས་པར་མར་
སྒུར་ནས་ངལ་གསོ་བྱས་ཡོད་པ་དང་འདྲ། ཡང་ན་འཇིག་རྟེན་
འདིའི་རྟོགས་དཀའ་བའི་ཆོས་ཉིད་ཅིག་གི་ཀློང་ན་བཞུགས་པའི་
རྣལ་འབྱོར་བ་ཞིག་དང་འདྲ་བར། དཔོག་དཀའ་བའི་དོན་གང་
ཞིག་ལ་བསམ་བློ་བཏང་ཡོད་པ་དང་མཚུངས།
གློ་བུར་དུ་ངལ་དུབ་ཀྱི་བཙོན་ལ་ཚུད་པའི་སེམས་པ་
འདིས། འཇིག་རྟེན་ཁམས་འདིར་ལྷིང་འཇགས་དང་ཟང་ཟིང་
མཉམ་དུ་གནས་ཡོད་དམ་སྙམ་ཞིང་། འཇིག་རྟེན་གྱི་སླུ་བྲིད་
ཡང་འདི་ན་ཡོད་པ་འདྲ་སྟེ། ང་ཚོས་མ་གཞི་ནས་འདི་འདྲའི་
ཟང་ཟིང་དང་ལྷིང་འཇགས་གཉིས་མཉམ་གནས་དང་། མཉམ་
གནས་མ་ཡིན་པའི་འཁོར་བསྐྱོད་ཀྱི་ཁྲོད་ནས་མི་ཚེ་ཐུང་ཐུང་
འདི་ཕར་བསྐྱལ་དགོས་པ་ཡིན་ནམ། །
ངའི་སེམས་ལ་བོད་ཀྱི་མཁས་པ་སུ་ཞིག་གིས་གསར་བཟོ་
མཛད་པའི་མིང་ཚིག་ཅིག་སྟེ། ཟོན་ཆུ་ཁྱུ་མོ་ཞེས་པ་དེ་འཆར་
འོངས། དུས་རབས་ནམ་ཞིག་གམ་ས་གནས་གང་ཞིག་ཏུ་མཁས་
24



མི་རབས་ཤིག་གི་ཉིན་འགའ།
པ་དེས་རང་གི་ཉེ་འཁོར་གྱི་སྣང་ཚུལ་མང་བོ་ཞིག་ཡང་ཡང་
ཉམས་སུ་མྱངས་ཏེ། ཡང་འཁོར་བསྐྱར་འཁོར་གྱི་ཆོས་ཉིད་ལས་
འདའ་མ་ཐུབ་པའི་འགྲོ་དྲུག་གི་སྡུག་བསྔལ་ཐ་དག་ལག་ལ་སྒྱུ་
རུ་ར་བླངས་པ་བཞིན་ཅིག་ཅར་ཏུ་མཐོང་བ་ན། སྙིང་རྗེའི་ཀུན་
ནས་བསླངས་པའི་ལྷག་བསམ་ཞིག་གིས་མིང་ཚིག་འདི་འདྲ་ཞིག་
ཕྱི་རབས་པའི་ང་ཚོ་ལ་མེ་ལོང་ཞིག་གི་ཚུལ་དུ་ལེགས་སྐྱེས་སུ་
ཕུལ་བ་ཡིན་ཤས་ཆེ། ཡིན་ན་ཡང་ད་ལྟ་ང་ཚོས་མིང་ཚིག་འདི་
སྣང་མེད་དུ་བཞག་ཆེ་བས་དེའི་ཕུགས་ན་ཡོད་པའི་ལྐོག་གྱུར་གྱི་
གསང་བ་དེ་དག་གཏན་ནས་ཤེས་མི་སྲིད་པ་འདྲ། བདག་གིས་
མཐོང་བའི་སྣང་ཚུལ་འདི་འདྲ་ཞིག་ཀྱང་ཕལ་ཆེར་ཡིན་སྲིད་ཀྱི་
མ་རེད།
ཉལ་ཁང་གི་དྲ་མིག་བརྒྱུད་དེ་ངས་མིག་ཟུང་མུ་མཐུད་
དུ་སྣང་ལི་རྩེད་ས་ནས་ཕར་ལ་བསྲིངས་པ་ཡིན། སྒང་ལི་རྩེད་
སའི་མདུན་ཐད་ན་ཕྱི་འགྲིམས་སློབ་མའི་མལ་ཤག་ཐོག་ཁང་
ཡོད། ཐོག་ཁང་དེའི་གཡས་འགྲམ་ནས་ཕར་བལྟས་ན་ཞོགས་
རྩལ་རྒྱུགས་སའི་ལུས་རྩལ་ར་བ་དེ་མཐོང་ཐུབ་ཅིང་། དེའི་
གཡས་ཟུར་གྱི་གྲུ་ག་དེ་ནས་ཕར་གོམ་པ་བཅུ་ལྷག་གི་ས་ནས་
སྤྱོད་ཁང་རྙིང་བ་དེ་མཐོང་ཐུབ། སྤྱོད་ཁང་གི་གཡོན་ཕྱོགས་
ན་དགེ་རྒན་ཚོའི་མལ་ཤག་ཐོག་ཁང་ཡོད། ནམ་རྒྱུན་ཡིན་ན་
25



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དགེ་རྒན་ཚོའི་བྱིས་པ་རྣམས་ས་སྲོད་ཀྱི་དུས་འདི་འདྲ་ལ། ངའི་
མཐོང་ལམ་གྱི་གནས་གང་རུང་དུ་རྩེད་མོ་སྣ་ཚོགས་རྩེ་བཞིན་
པ་མཐོང་ཐུབ་མོད། དོ་དགོང་བྱིས་པ་ཚོའི་གྲིབ་མ་ཙམ་ཡང་
མཐོང་རྒྱུ་མི་འདུག ད་རུང་སྐབས་མང་བོ་ཞིག་ཏུ། དགེ་རྒན་
ཚོས་རང་རང་གི་བྱིས་པ་རྣམས་ཕྱི་ལ་ཁྲིད་ཡོང་ནས། ལྟད་མོ་
བ་ཞིག་དང་འདྲ་བར་ཁོ་ཚོའི་རྩེད་མོ་རྩེ་སྲོལ་ལ་གཡེང་བར་
བྱེད་ན་ཡང་། དེ་རིང་གི་ས་སྲོད་འདི་ལྷིང་འཇགས་ཁོ་ན་ལ་
བྱིན་ནས། ད་ལྟ་བདག་གིས་མལ་ཁང་གི་དྲ་མིག་བརྒྱུད་དེ་
མཐོང་ཐུབ་པའི་སྡོང་བོ་དང་སྤྱོད་ཁང་། མལ་ཤག་ཐོག་ཁང་
དང་། ལུས་རྩལ་ར་བ་སོགས་བྱ་དངོས་ཡོད་ཚད་གཏན་འཇགས་
ཀྱི་གནས་སྐབས་ཤིག་ལ་བསྐྱལ་འདུག
སློབ་གྲྭ་འདིའི་སྒོ་ཐེམ་སྟེང་གོམ་པ་དང་བོ་སྤོས་ཉིན་
ནས། ལོ་གཉིས་དང་ཕྱེད་ཀ་འདས་རིང་ང་ལ་འདི་འདྲའི་འགྱུར་
ལྡོག་བྱུང་བ་ནི་ངའི་མི་ཚེ་འདིའི་དཀྱོགས་མཚམས་ཆེན་པོ་ཞིག་
ཡིན་མི་སྲིད་ན་ཡང་། ཚེ་སྲོག་གི་སྐུད་པ་ཕྲ་མོ་འདིར་མཚོན་ན་
མི་ཡུལ་གྱི་སྐྱིད་སྡུག་གང་རུང་ལ་ཁ་གཏད་པའི་འགྱུར་བ་ཆུང་
ཆུང་ཞིག་མིན་པའི་ངེས་པ་ག་ལ་ཡོད། ཚོར་དང་མ་ཚོར་བའི་
གནས་སྐབས་དེ་དག་ཏུ་ང་ལ་ད་རུང་འགྱུར་ལྡོག་འབྱུང་དགོས་
ཤིག དེ་ནི་དོན་མཐུན་གྱི་འགྱུར་ལྡོག་ཅིག་ཡིན་མིན་བདག་ལ་
26



མི་རབས་ཤིག་གི་ཉིན་འགའ།
གསལ་ཆ་མེད་ཀྱང་དོན་དངོས་ནི་དེ་ལྟར་ཡིན།
དུས་ཚོད་ཕྱེད་ཙམ་འགོར་རྗེས་ང་སློབ་ཁང་དུ་ཕྱིན་པ་
ཡིན། སློབ་ཁང་ནང་དུ་སློབ་མ་མང་བོ་མི་འདུག ལས་བྱ་དུས་
ལྟར་སྤྲོད་ཐུབ་པའི་སློབ་མ་དེ་ཚོ་མ་གཏོགས། སློབ་གྲོགས་གཞན་
རྣམས་ཀྱི་འདུག་སྟེགས་སྟོང་བར་ལུས་འདུག ང་འདུག་སྟེགས་
སུ་བསྡད་རྗེས་སློབ་ཁང་ནང་ཧྲིལ་བོར་ལྟ་ཡག་ཅིག་བྱས་ན་
ཡང་། སློབ་གྲོགས་ཚོས་རང་རང་སར་ཅི་ཞིག་ལ་མ་ཁོམ་པར་
འདུག་པས། མགོ་བོ་ཡར་དགྱེས་ནས་ང་ལ་ལྟ་ཙམ་ཡང་བྱས་མ་
སོང་། གནས་སྐབས་འདི་འདྲའི་འོག་ཏུ་ང་ནི་མི་ལྷག་མ་ཞིག་
ཡིན་སྣང་བྱུང་།
ངས་ཉིན་ཐོའི་འབྲི་དེབ་བླངས་ནས་ཁ་སང་གི་ཉིན་ཐོ་
དེའི་འཕྲོར་དེ་རིང་གི་ཉིན་ཐོ་གསར་བ་འབྲི་རྒྱུའི་སྟ་གོན་བྱས་
པ་ཡིན། ཕྱིར་འདང་རེ་བརྒྱབ་ན། དགེ་རྒན་ལགས་ཀྱིས་ནུབ་
ལཱ་ཁ་ཚང་ཞིག་གྱོན་དགོས་པའི་རྒྱུ་མཚན་གྱི་སྐོར་ལ་ཡང་ཡང་
འདང་བརྒྱབ་པའི་གོ་རིམ་ལས། ཉིན་ཐོར་འབྲི་རུང་བའི་བློ་
ཡུལ་ལས་འགོངས་པའི་གསར་བ་གསར་རྐྱང་གི་དྲན་པ་ཞིག་ནི་
གཏན་ནས་མི་འདུག དོན་དུ་ཡང་དགེ་རྒན་གྱི་ནུབ་ལཱ་ཆ་ཚང་
དེ་མ་གཏོགས་ང་ལ་འབྲི་རྒྱུ་ཅི་ཞིག་ཡོད་དམ། ཅུང་མ་འགོར་
བར་སྔར་བཞིན་དེ་རིང་ཕྱི་དྲོ་དང་འདྲ་བར། ནུབ་ལཱ། གོང་
-



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དཀྲིས། འཛུམ་མདངས་སོགས་དོ་མི་མཉམ་པའི་ཐ་སྙད་འགའ་
སེམས་གཏིང་ནས་འཕྱུར་ཡོང་སྟེ་གོ་རིམ་འཆོལ་བའི་ངའི་
སེམས་ཁམས་ཉོག་ཉོག་པོར་བཏང་རྗེས། ལུས་སེམས་གཉིས་
ལ་ཅི་ཡོང་འདི་ཡོང་མེད་པའི་ངལ་དུབ་ཀྱི་ཚོར་བ་རྣོན་པོ་ཞིག་
གིས་ཁྱབ། མིག་མདུན་གྱི་རིག་པ་གྲིམ་པོ་ཡིན་པའི་སློབ་གྲོགས་
དག་གི་འདྲིས་ཡོད་ཅིང་རྒྱུས་མེད་པའི་ངོ་གདོང་དེ་དག་མཐོང་
བ་ན། སྔར་བྱུང་མ་མྱོང་བའི་ཁེར་རྐྱང་གི་སྣང་བ་ཁྱད་པར་
བ་ཞིག་བྱུང་། ངས་དཔེ་ཁུག་ལས་དཔེ་ཆ་གཉིས་བླངས་ནས་
ཉིས་བརྩེགས་སུ་བཞག་སྟེ་ཐོག་ལ་ཉིན་ཐོ་འབྲི་དེབ་བརྩེགས་
རྗེས། མགོ་བོ་དེར་སྔས་ནས་ཡང་བསྐྱར་གཉིད་ཀྱི་ཞིང་ཁམས་སུ་
བསྐྱོད་མགོ་བརྩམས།
གཟའ་འཁོར་གཉིས་སོང་ན་ཡང་སྐད་ཡིག་དགེ་རྒན་གྱིས་
སྔོན་གྱི་ནུབ་ལཱ་དེ་བརྗེས་མི་འདུག ལོ་རྒྱུས་ཁྲིད་མཁན་གྱིས་ཀྱང་
ནུབ་ལཱ་ཆ་ཚང་ཞིག་གྱོན་འདུག ངས་ཀྱང་སྔར་བཞིན་ཁོ་ཚོས་
ཁོག་སྟོད་ཁོག་སྨད་གཉི་གར་ཆ་ཚང་བའི་ནུབ་ལཱ་དེ་འདྲ་གྱོན་
དགོས་པའི་རྒྱུ་མཚན་གྱི་སྐོར་ལ་བསམ་གཞིག་བྱས། དེ་བས་ཁ་
སང་ནས་བཟུང་ཡུན་རིང་བློ་ཐོག་ནས་ངོ་གདོང་ཞིག་ལྟར། ཡང་
ཡང་མངོན་པའི་ནུབ་ལཱ་ཆ་ཚང་དེར་སུན་སྣང་སྐྱེས་ཡོང་།
ཉིན་ཞིག་གི་ཕྱི་དྲོར་ལོ་རྒྱུས་དགེ་རྒན་གྱིས་སྔར་བཞིན་ནུབ་
28



མི་རབས་ཤིག་གི་ཉིན་འགའ།
ལྭ་ཆ་ཚང་དེ་གྱོན་ནས་སློབ་ཁྲིད་ལ་བསླེབས་བྱུང་།
ངས་ནུབ་ལཱ་དང་གོང་དཀྲིས་སོགས་ཐ་སྙད་སྣ་ཚོགས་ལ་
བསམ་བློ་བཏང་ནས་རང་གི་རིག་པ་ཕྲ་མོ་ནང་དུ་བསྡུ་མ་ཐུབ་
པར་ཡོད་དུས། དགེ་རྒན་ངའི་གམ་ལ་ཡོང་ནས་གློ་བུར་དུ་ངོ་
གནག་སྟེ། །
“སློབ་གྲོགས་རིན་ཆེན། ཁྱོས་བལྟས་ན་ལོ་རྒྱུས་ཞེས་པ་གང་
འདྲ་ཞིག་ལ་ངོས་བཟུང་ན་འོས་སམ”ཞེས་དྲི་བ་འདི་འདྲ་ཞིག་
དྲིས་བྱུང་།
ང་ལ་ལན་གདབ་རྒྱུ་ཅི་ཡང་མི་འདུག་པས་ཁ་རོག་གེར་མི་
འདུག་ཀ་མེད་བྱུང་། ཡང་བསྐྱར་ཁོས་ཅུང་མ་རུང་བའི་ཉམས་
དང་བཅས་“ཁྱེད་ཀྱི་ཚུགས་ཀར་ལྟོས་དང་། རང་ཉིད་གང་ན་
ཡོད་པ་ཡང་ཤེས་བཞིན་མི་འདུག”ཅེས་ང་ལ་གཤེ་གཤེ་བཏང་
བྱུང་། དགེ་རྒན་གྱི་དྲི་བ་དང་གཤེ་གཤེ་འདྲེས་མའི་སྐད་ཆ་དེས་
ངའི་དྲན་པ་སླར་ཡང་སློབ་ཁང་ནང་དུ་དྲངས་མོད། དྲི་བ་དེ་ལ་
ལན་ཅི་ཞིག་གདབ་ཨང་། ང་ཁ་རོག་གེར་ཡར་ལངས་རྗེས་མགོ་
བོ་དང་གར་སྨད་དེ། འདུག་མི་བདེ་བའི་སེམས་ཁམས་དེ་ལ་
ནུས་ཚོད་ཀྱིས་འཐབ་རྩོད་བྱས་པ་ཡིན། །
“ཁྱོད་ལ་དྲི་བ་འདྲི་བཞིན་པ་མི་ཤེས་སམ”ཁོས་སློབ་གྲོགས་
རྣམས་ལ་སྐུལ་མའི་ཚུལ་དུ།“ཁྱེད་ཚོས་བལྟོས་དང་། འདི་མི་ཞིག་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལ་རིག་གམ། ངས་བལྟས་ན་ཁྱོད་འདྲ་བ་ཕྱིར་ཕ་ཡུལ་ལ་སོང་
ནས་ཕ་མ་གཉིས་ཀར་ཁྱིམ་གཞི་སྐྱོང་རོགས་བྱས་ན་འོས། འདིར་
ཡོང་ནས་ཉི་མ་ཕུད་ཐབས་བྱེད་པ་འདི་འདྲ་ཁྱོད་ངོ་མི་ཚ་ན་
ཡང་ང་ངོ་ཚ་ཡི”དགེ་རྒན་ཁོང་ཁྲོ་ལངས་ཡོད་པ་འདྲ། ང་ལ་
མཚོན་ན་ཕྱིར་ལན་ཅི་ཡང་མ་སློག་པར་ཁ་རོག་གེར་འདུག་རྒྱུ་
ལས་ཐབས་གཞན་ཅི་ཞིག་ཡོད།
ལོ་རྒྱུས་དགེ་རྒན་གྱིས་ང་ལ་གཤེ་གཤེ་གཏོང་མཚམས་
བཞག་ནས་སླར་ཡང་ལོ་རྒྱུས་ཀྱི་ལོ་ཚིགས་རྣམས་གུང་སྒྲིག་
བཞིན་འདུག །
ཁོའི་གཤེ་གཤེ་བཏང་བའི་སྐད་ཆ་དེར་ང་ལ་ཁོང་ཁྲོ་
བ་དང་ཚིག་པ་ཟ་རྒྱུ་མེད་པར་གྱུར། སེམས་ཁམས་འདི་ཇི་
ལྟར་བྱུང་བ་དང་ཇི་འདྲ་ཞིག་ཡིན་པ་ང་ལ་ཡང་གསལ་ཆ་མི་
འདུག ཆུང་བྱིས་པའི་དུས་ནས་སློབ་ཆུང་དང་། སློབ་འབྲིང་
ནས་མཐོ་འབྲིང་། དེ་ནས་སློབ་ཆེན་བར་དངོས་སུ་བརྒྱུད་པའི་
འདས་སོང་གི་ལོ་ཟླ་རིང་མོའི་ནང་དུ། ང་ནི་འདི་འདྲའི་ཁོར་
ཡུག་ཅིག་ཏུ་འཚར་ལོངས་བྱུང་བ་ཡིན་པས་དེ་རིང་གི་སྐད་ཆ་
འདི་འདྲ་ཁོ་བོར་མཚོན་ན་ཆེས་སྤྱིར་བཏང་གི་སྡིགས་མོ་ཙམ་དུ་
ཟད།
དགེ་རྒན་གྱིས་མུ་མཐུད་དུ་ལོ་རྒྱུས་སློབ་ཁྲིད་བྱེད་བཞིན་



མི་རབས་ཤིག་གི་ཉིན་འགའ།
མཆིས།
ང་དགེ་རྒན་གྱི་བཀའ་བཞིན་དུ་ཁ་མལ་གཅིག་ཏུ་ལངས་
ནས་འདུག་དགོས་པས། དྲ་མའི་ཕྱི་རོལ་གྱི་འཇིག་རྟེན་ལ་སེམས་
པ་ངང་གིས་ཤོར་འགྲོ། རང་གི་མདུན་ལམ་ནི་གང་ཞིག་ན་
ཡོད་དམ་སྙམ་ནས་སེམས་ཁོང་དུ་ཆུད་པར་གྱུར་ཅིང་། ཡོད་
ཚད་ཚུལ་འཆོས་ཀྱི་ཁྲོད་ན་འཚོ་བཞིན་པ་འདྲ་བའི་སྡུག་བསྔལ་
གནོན་མི་ཐུབ་པ་ཞིག་ཀྱང་ངང་གིས་སྐྱེས་ཡོང་། སྔོན་ཆད་ང་ལ་
འདི་འདྲའི་སེམས་ཁམས་ཤིག་གཏན་ནས་བྱུང་མ་མྱོང་།
ངའི་ཉེ་འཁོར་ན་འཚོ་སྡོད་བྱེད་བཞིན་པའི་མི་འདི་ཚོས་
རང་ཉིད་ལ་གོ་སྐབས་ཏིལ་འབྲུ་ཙམ་ཡང་སྟེར་བཞིན་མེད་པ་
འདྲ་སྟེ། སློབ་ཁང་གི་ལས་ཀ་ནི་དགེ་རྒན་གྱིས་སློབ་ཁྲིད་བྱས་
ནས་སློབ་གྲོགས་ཚོས་དེ་ལ་ནན་ཏན་གྱིས་ཉན་དགོས་པ་དེ་
ཡིན་ནམ། ང་ལ་མཚོན་ན་ད་སྐབས་མཁོ་བ་ནི་རང་གི་བསམ་
བློ་གཏོང་འདོད་པ་དེ་ལ་བསམ་བློ་གཏོང་རྒྱུ་ལས་ལོ་རྒྱུས་སྐོར་
གྱི་ཤེས་བྱ་ག་ལ་ཡིན། ལོ་རྒྱུས་ཀྱི་ཐ་སྙད་འདི་ལ་འཛམ་གླིང་གི་
མཁས་པ་མང་བོས་སྔ་མོ་ནས་མཚན་ཉིད་སྣ་ཚོགས་བཞག་ཡོད་
པས་དེ་ལ་དོ་གལ་དེ་འདྲ་བྱེད་དགོས་དོན་ཅི་ཡོད། སློབ་གསོ་
ཞེས་པ་མ་གཞི་ནས་མཁས་པ་སྔ་མས་བཤད་ཟིན་པའི་སྐད་ཆ་དེ་
དག་ལ་མུ་མཐུད་དུ་ལད་ཟློས་བྱེད་དགོས་པ་ལ་ཟེར་རམ།



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བསམ་ཚོད་ཅིག་ལ་ང་རང་ཉིད་ཀྱང་ཚུལ་འཆོས་ཀྱི་ཕུང་བོ་
ཞིག་ཏུ་འགྱུར་བཞིན་པ་འདྲ། །
སློབ་ཁྲིད་གྲོལ་སོང་། དགེ་རྒན་གྱིས་ང་ལ་ཁ་ཡ་ཙམ་ཡང་
མི་བྱེད་པར་ལས་བྱ་བཀོད་སྒྲིག་བྱས་རྗེས་སློབ་ཁང་ནས་ཕྱིར་
ཐོན་སོང་།
དགེ་རྒན་སློབ་ཁང་ནས་ཕྱིར་བུད་པ་ན། སློབ་གྲོགས་
མང་ཆེ་ཤས་གཅིག་རྗེས་གཅིག་གིས་མ་ཆོད་པ་ལྟར་འཚང་ཁ་
ཤིག་ཤིག་གིས་སློབ་ཁང་ནས་སྒོར་སོང་། ཤུལ་དུ་ད་རུང་སློབ་
མ་སྐོར་ཞིག་གིས་ད་སྔོན་བསླབས་པའི་ལོ་རྒྱུས་ཀྱི་གནད་དོན་
ཞིག་ལ་རྩོད་པ་བྱེད་བཞིན་འདུག ང་འདུག་སྟེགས་སུ་མ་བསྡད་
པར་སྔར་གྱི་ཁ་མལ་ནས་ལངས་ཏེ་ལོ་རྒྱུས་ཞེས་པའི་ཐ་སྙད་དེ་
དང་། དེའི་ཕུ་ན་སྦས་བཞག་ཡོད་པའི་འདས་སོང་གི་དོན་བྱ་དེ་
དག་ལ་བསམ་བློ་བཏང་བ་ཡིན།
ལོ་རྒྱུས་ཐོག་བྱོན་མྱོང་བའི་མི་སྣ་དེ་དག་ང་དང་ཁ་གཏད་
དུ་ལངས་ཡོད་པའི་དབང་དུ་བཏང་ན། ཁོ་ཚོས་ང་ལ་ཅི་ཞིག་
བཤད་རྒྱུ་ཡིན་ནམ། །
ལོ་རྒྱུས་སུ་འཁྲུངས་མྱོང་བའི་མི་སྣ་དེ་དག་གིས་མིའི་རིགས་
ལ་ཤེས་རིག་གི་སྒྲོན་མེ་སྦར་ཏེ་མི་ལོ་གང་འཚམ་འདས་ཟིན་ན་
ཡང་། དཀའ་སྡུག་གི་རྔུལ་ཁྲག་གཏོར་མྱོང་བའི་སྐྱིད་ལ་སྡུག་
32



མི་རབས་ཤིག་གི་ཉིན་འགའ།
པའི་འཇིག་རྟེན་རིལ་མོ་འདིར་བློ་ཡུལ་ལས་འགོང་བའི་འགྱུར་
ལྡོག་གང་ཡང་བྱུང་མ་སོང་། འདས་སོང་གི་གནའ་སྔ་མོ་སྔ་མོ་
ཞིག་ལ། ཚེ་སྲོག་གི་རྒྱུན་ཐག་ཆད་མ་མྱོང་བའི་གོ་ལ་འདིར། ང་
ཚོ་མིའི་རིགས་ཀྱི་མེས་པོ་ཚོས་བདེན་རྫུན་གྱི་དབྱེ་བ་མ་འཁོར་
བར་མུན་ནག་གི་ཟབ་སར་འཇལ་རྒོལ་ཐེངས་མང་བོར་བྱས་
མྱོང་ལ། དགེ་སྡུག་གི་ལས་སྣ་ཚོགས་ཀྱང་རང་རང་གི་འདུན་པ་
དང་མོས་པ་ལྟར་སྟོབས་དང་ཤུགས་ཀྱིས་བསྒྲུབས་མྱོང་། ཡིན་
ན་ཡང་ནར་མ་སོན་པའི་བདག་གི་དྲན་ཚུལ་ཞིག་ལ། ལོ་རྒྱུས་
ཀྱི་ཆུ་རྒྱུན་རིང་མོའི་ཁྲོད་མེ་ལྟར་འབར་མྱོང་བའི་སྐྱེས་ཆེན་ཚོས་
རྨིས་མྱོང་བའི་མཛེས་སྡུག་གི་རྨི་ལམ་རིང་མོ་དེ་ནི་དུས་ད་ལྟ་
ཤུལ་མེད་དུ་ཐལ་ཡོད་ཅིང་། ཐ་ན་ཤུལ་རྗེས་ཙམ་ཡང་ལྷག་མི་
འདུག་སྙམ་བྱུང་། དེའི་ཕྱིར་དེ་རིང་ཡང་བསྐྱར་དུས་རབས་ཤིག་
དང་མི་རབས་གསར་བ་ཞིག་གིས་རང་གི་མོས་པ་དང་འདུན་པ་
ལྟར། བདེན་པ་བརྡར་བའི་ཚད་ཐིག་གཞན་ཞིག་ལ་བརྟེན་ནས་
རྨི་ལམ་གཞན་ཞིག་སྦྲུམ་དགོས། ནམ་ཞིག་རྨི་ལམ་འདི་ཡང་བྱེ་
མ་ལ་འཐིམ་པའི་ཆུ་བོ་ཞིག་ལྟར་ཤུལ་མེད་དུ་འགྲོ་དགོས། རྨི་
ལམ་སྣ་ཚོགས་པ་དེའི་དབང་གིས་མིའི་རིགས་ཀྱིས་རྫུན་པ་དག་
བདེན་པར་བསྒྲུབས་མྱོང་ལ། བདེན་པ་དག་རྫུན་པར་སྒྲུབ་པའི་
གོ་རིམ་རིང་མོ་ཞིག་བརྒྱུད་ཡོད་པས། འདས་སོང་གི་མེས་པོ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དག་གིས་ད་ལྟའི་འཚོ་སྡོད་ཀྱི་ང་ཚོར་ངན་ཁག་འགེལ་མི་སྲིད་
ལ། ལོ་རྒྱུས་ལ་ཡང་ངན་ཁག་འགེལ་མི་སྲིད། ལོ་རྒྱུས་ནི་འདས་
སོང་གི་སྣང་བརྙན་ཞིག་སྟེ། དེས་ང་ཚོར་ནམ་ཡང་ངོ་གདོང་
ཞིག་གི་གས་ག་ལས་ཅི་ཡང་སྟོན་མི་སྲིད། །
སློབ་ཁང་ནང་ལྷིང་འཇགས་སེར་སོང་། སྒོ་སམ་སྟེང་
ན་ལོ་ཚིགས་མང་བོ་བྲིས་འདུག ལོ་ཚིགས་དེ་དག་ངའི་བློ་ངོ༌
ནས་ཧ་ཅང་ལྐོག་གྱུར་གྱི་བརྡ་རྟགས་མང་བོར་འགྱུར་བཞིན་
འདུག ང་ལ་ཡང་བསྐྱར་སུན་སྣང་བཤད་མི་ཤེས་པ་ཞིག་བྱུང་
བ་དང༌། སྒྲོག་ཙེའི་ཐོག་གི་དཔེ་ཆ་རྣམས་བསྡུ་གསོག་བྱས་
རྗེས། རང་གི་འདུག་སྟེགས་སྟེང་ནས་འགུལ་ཙམ་ཡང་བྱེད་མི་
འདོད་པར་གྱུར། ཕྱི་དྲོའི་སློབ་ཐུན་བདུན་པ་གྲོལ་སོང་བས་ང་
གང་ལ་འགྲོ་དགོས་སམ། དྲན་ཚུལ་ཞིག་ལ་ང་ནི་འཇིག་རྟེན་
མཐའ་འཁོབ་ཀྱི་མི་ཞིག་ལྟར་ཟང་ཟིང་གི་གྲོང་ཁྱེར་ཆེན་པོ་ཞིག་
ལ་འབྱོར་བ་བཞིན། ཡོད་ཚད་དེ་འདྲའི་ཆ་མེད་རྒྱུས་མེད་ཅིག་
དང་། ཡོད་ཚད་དེ་འདྲའི་ལྐོག་གྱུར་ཞེ་མུག་པ་ཁོ་ནར་འདུག །
དྲ་མའི་ཕྱི་རོལ་ན་དྲོད་འཇམ་གྱི་ཉི་མས་འཇིག་རྟེན་མི་
ཡུལ་གྱི་སྐྱེ་དགུ་མཐའ་དག་ལ། འདྲ་མཉམ་དང་རང་དབང་གི་
ཉི་འོད་དྲོན་མོ་ཞིག་སེར་སྣ་མེད་པར་སྤྲོ་བཞིན་འདུག ཤེལ་གྱི་
དྲ་མིག་ལས་མཐོང་བའི་ཕྱི་རོལ་གྱི་འཇིག་རྟེན་དེ་ཧ་ཅང་ཆུང་
34



མི་རབས་ཤིག་གི་ཉིན་འགའ།
ན་ཡང་། ངས་དེ་ལས་ཉིན་རེ་ལས་ཉིན་རེར་སྟོབས་ཤུགས་ཀྱིས་
ཁེངས་པའི་དཔྱིད་ཀྱི་རྣམ་པ་དེ་མཐོང་བྱུང་། དབྱར་གྱི་དུས་
ཚིགས་ལ་བསླེབ་པར་ད་རུང་ཟླ་ངོ་ཁ་ཤས་ཀྱི་དུས་ཡུན་དགོས་
ཤིང་། ག་ས་གང་དུ་དྲོད་ཁོལ་གྱི་རྣམ་པ་ཤར་ཡོད་པས་ཅུང་མ་
འགོར་བར་དབྱར་ཕ་མ་འདྲ་བོ་འཇིག་རྟེན་མི་ཡུལ་ལ་དངོས་སུ་
ཕེབས་རྒྱུ་ཡིན་པར་ཐེ་ཚོམ་ག་ནས་ཡོད། འདི་ནི་སྟོབས་ཤུགས་
ཤིག་དང་མཛེས་སྡུག་ཅིག་རེད།
ང་ལ་མཚོན་ན་དཔྱིད་ཀ་ནི་རང་སེམས་ཀྱི་ན་ཟུག་མཚོན་
པའི་དུས་ཚིགས་ཤིག་དང་། དབྱར་ཀ་ནི་དེ་ལས་ལྡོག་སྟེ་མི་
སེམས་ལ་རེ་བའི་སྤོབས་པ་རྒྱུན་མི་ཆད་པར་སྦྱིན་པར་བྱེད་པའི་
དུས་ཚིགས་ཤིག་ཏུ་གོ་བཞིན་ཡོད་པས། ནམ་རྒྱུན་རང་གི་བྱིས་
བློ་འདི་ལ་བརྟེན་ནས། དབྱར་གྱི་དུས་ཚིགས་ནི་ཐུན་མོང་སྤྱི་ལ་
དབང་བའི་བགོ་སྐལ་ཞིག་ལས། ཧམ་སེམས་ཀྱིས་བརྟས་པའི་
མི་བྱེ་བྲག་པ་སུ་ཡིན་རུང། དེ་ཉིད་བདག་བཟུང་བྱ་ཐབས་མེད་
པར་འདོད་ཡོད། །
དབྱར་གྱི་དུས་ཚིགས་ལ་བསླེབ་ཚེ་རི་ལུང་གི་སྔོ་ལྗང་
དང་། མཉེས་གཤིན་གྱི་ཆར་བ། ད་དུང་དྭངས་གཙང་གི་ཆུ་
མིག་སོགས་རང་བྱུང་གི་ཆོས་དངོས་མཐའ་དག་ལ་འགྱུར་ལྡོག་
སྣ་ཚོགས་འབྱུང་ཞིང་། མི་སུ་ཞིག་གིས་དེ་ལ་ཐེ་གཏོགས་བྱ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདོད་ན་ནི་སྟོང་བསམ་ཁོ་ན་ལས་མ་འདས། དགུན་ཁ་བསླེབས་
ནས་འགྲོ་ངེས་ཤིང༌། དབྱར་ཁ་ཡང་དེ་དང་འདྲ། ད་རུང་
དཔྱིད་ཀ་དང་སྟོན་ཁ་གཉིས་ཀྱང་དུས་ཀྱི་འགྲོས་དང་བསྟུན་
ནས་ཡོང་ངེས་ཤིང་། དུས་ཀྱི་འགྲོས་དང་བསྟུན་ནས་བཞུར་འགྲོ་
བས་འཇིག་རྟེན་མི་ཡུལ་འདི་དངོས་གནས་མྱངས་མི་ཚར་བའི་
མཛེས་སྡུག་ཅིག་རེད། །
དེ་དག་ལ་བརྟེན་ནས། བདག་གིས་ནམ་རྒྱུན་ཕྱི་རོལ་
ན་མར་ཁུ་ལྟར་འཁྱིལ་ཡོད་པའི་རང་བྱུང་ཁམས་ཀྱིས་ང་ལ་
སྒུག་ཡོད་ན་ཅི་འདྲའི་སྐྱིད་པ་ལ་ཨང་སྙམ་བྱུང༌། རྒྱུ་མཚན་
ནི་ང་རང་དབྱར་ཁ་དང་མཉམ་དུ་འཕྱོ་འདོད་ལ་འཕྱོ་ཡང་
དགོས། དབྱར་ཁ་དང་མཉམ་དུ་འཚར་ལོངས་འབྱུང་དགོས་
ཤིང༌། དབྱར་ཁ་དང་འབྲེལ་བ་ཡོད་པའི་སྙན་ངག་མང་བོ་
བར་མ་ཆད་པར་འབྲི་དགོས། དེའི་འཕྲོ་ནས་ཨ་མའི་བཤད་པ་
ནང་བཞིན་རྒྱལ་ཁབ་ཀྱི་ལས་བྱེད་པ་དཀྱུས་མ་ཞིག་ཏུ་འགྱུར་
དགོས། དེའི་འཕྲོ་ནས་རང་སེམས་ལ་ངོ་ལོག་མི་རྒྱག་པའི་ཆེད་
དུ་བསམ་བློ་བ་ཞིག་ཏུ་འགྱུར་དགོས། །
དེའི་ཕྱིར། བདག་གི་ཀློག་པ་བོ་ལགས། ཁྱེད་ཀྱིས་སུན་སྣང་
མེད་པར་མུ་མཐུད་དུ་ལྟ་ཀློག་བྱོས་དང༌། གཏམ་རྒྱུད་འདིའི་
མཚར་སྡུག་རྗེས་ན་ཡོད།
36



མི་རབས་ཤིག་གི་ཉིན་འགའ།
ལེའུ་གཉིས་པ།
སློབ་སྐབས་གསར་བ་ཞིག་མགོ་བརྩམས་ནས་ཕལ་ཆེར་ཟླ་
ངོ་གཉིས་ལྷག་འགོར། དབྱར་གྱི་དུས་ཚིགས་ས་གཞི་མ་མའི་པང་
ལ་ལོག་ནས་ཡུན་རིང་སོང་ན་ཡང་། ས་བབ་ཀྱི་དབང་གིས་ས་
འདིའི་ནངས་དགོང་གི་གནམ་གཤིས་ཇེ་དྲོར་སོང་བ་དེ་འདྲའི་
མངོན་གསལ་མ་རེད། །
ཡིན་ན་ཡང་ང་ཚོའི་ཉལ་ཁང་གི་གཡས་ཕྱོགས་ན་ཡོད་
པའི་ལྡུམ་ར་ཆུང་ཆུང་དེས་མངོན་ཆུང་གི་སྒོ་ནས་མི་རྣམས་ལ་
རེ་བའི་འཛུམ་ཆུང་ངོམ་པའི་དུས་ལ་བསླེབས་ཏེ། དུས་རྒྱུན་མི་
རྣམས་ཀྱིས་ཡིད་འཇོག་མི་བྱེད་པའི་ལྡུམ་རའི་ནང་ཕྱོགས་ཀྱི་གྲུ་
ག་དག་དང༌། གྱོ་མོག་གི་ར་བ་དམའ་མོའི་ཉེ་འདབས་དག་ནས་
སྔོ་ལྗང་གི་རྩྭ་ཕྲན་མང་པོ་སྐོར་དང་སྐོར་བྱས་ཏེ། མཚམས་དང་
མཚམས་སུ་ས་ཁར་བུད་འདུག་པ་མཐོང་། ལྡུམ་རའི་ནང་གི་
མིང་མི་ཐོགས་པའི་སྡོང་ཕྲན་དེ་དག་གི་ལོ་མ་ཡོངས་སུ་འབུས་
མེད་ན་ཡང་། ཕྱོགས་སུ་གྱེས་པའི་ཡལ་གའི་སྟེང་ན་ལོ་མའི་གང་
བུ་ཆུང་ཆུང་དག་གིས་རང་ཉིད་ཀྱི་ལང་ཚོ་ངོམ་རྒྱུར་གྲ་སྒྲིག་བྱས་
འདུག སྡོང་ཕྲན་དེ་དག་ལ་རྒྱང་ནས་བལྟས་ན་སྣུམ་ཤིག་གེར་
འདུག་པས། མི་ཞིག་གིས་ལས་ཚེགས་ལ་མ་འཛེམ་པར་ཆེད་དུ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡལ་ག་རེ་རེའི་སྟེང་དུ་ངོ་སྣུམ་འཕུར་བ་དང་འདྲ། །
ང་ཐེངས་དང་བོར་སློབ་གྲྭ་འདིར་ཡོང་དུས་ལྡུམ་ར་འདི་
ཉམས་དམས་ཀྱི་མཐའ་ལ་ལྷུང་བའི་མི་ཞིག་ལྟར། མཛེས་སྡུག་གི་
བཟོ་ལྟ་ཅི་ཡང་མི་འདུག མི་ལོ་གཉིས་ཀྱི་དུས་ཡུན་ནང་། སློབ་
གྲྭའི་དོ་དམ་པ་རྣམས་ཀྱིས་ལྡུམ་ར་འདིའི་ཕྱི་ནང་གཉིས་ཀར་
ཆེད་དུ་བསྐྱར་གསོ་བྱས་པ་ཡང་མ་མཐོང་། དེ་ལྟ་ན་ཡང་ལྡུམ་
ར་འདིའི་མི་སྡུག་པའི་སྣང་ཚུལ་དེར་ཧ་ལས་དགོས་པའི་འགྱུར་
ལྡོག་གཞན་འབྱུང་བཞིན་པ་ཡང་མ་མཐོང་བས། མཚམས་ལ་
ལར་ཕྱི་རོལ་གྱི་ཆོས་དངོས་མཐའ་དག་མི་སེམས་དང་འདྲ་བར་
སྐད་ཅིག་སྐད་ཅིག་ལ་འགྱུར་འགྲོ་བ་ཞིག་གཏན་ནས་མིན་པ་
འདྲ། །
ཉིན་ཞིག་གི་ཕྱི་དྲོར་བདག་གིས་ད་གཟོད་ངའི་བསམ་ཚུལ་
དེ་ནོར་འདུག་པ་ཤེས། །
ལྡུམ་ར་འདིས་ང་ཚོའི་སློབ་གྲྭའི་ནང་ནས་མི་ལོ་ག་ཙམ་ལ་
ལང་ཚོའི་གཟི་དཔལ་ངོམ་པ་དང་། དུས་ནམ་ཞིག་ལ་མི་སུ་དག་
གིས་གསར་དུ་བསྐྲུན་པའི་གནས་ཚུལ་རྣམས་དུས་ཀྱི་སྔ་གཞུག་
གི་དབང་གིས་ངས་གསལ་བོར་བཤད་དཀའ་ན་ཡང་། ཁོ་བོའི་
མི་ལོ་གཉིས་རིང་གི་སློབ་སྦྱོང་གི་འཚོ་བའི་ཁྲོད་ལྡུམ་ར་འདིས་ང་
ལ་བག་ཆགས་ཟབ་མོ་བཞག་མྱོང་།
3



མི་རབས་ཤིག་གི་ཉིན་འགའ།
དེ་བས་ཕྱི་དྲོ་དེར་ངས་གཟབ་ནན་སྒོས་ལྡུམ་ར་དེ་ལ་
ཡང་བསྐྱར་ཞིབ་ལྟ་བྱས་པ་ཡིན། རྒྱང་རིང་ནས་བལྟས་ན། མི་
ལོ་བཅུ་ཕྲག་ཁ་ཤས་རིང་ཉི་འོད་བཙན་པོ་དང་དྲག་ཆར་རྩུབ་
མོ། ད་རུང་བོད་ཡུལ་ཁོ་ནར་ཡོད་པའི་བསེར་མ་རླུང་གི་གདུག་
རྩུབ་ཁྲོད་གྱོ་མོག་གི་ར་བ་དམའ་མོ་དེ་སྐྱ་ཤིག་ཤིག་ཧ་ཅང་མི་
སྡུག་པ་ཞིག་ཏུ་བཏང་འདུག་པ་མཐོང་། གམ་ལ་བཅར་ནས་
ཞིབ་ཏུ་བལྟས་ཚེ། སྔོན་ཆད་བརྩིགས་པའི་གྱོ་མོག་དེ་དག་གི་
ཕྱི་ངོས་ཀྱི་ཨར་འདམ་རྣམས་འཐོར་ཞིག་ཏུ་སོང་ནས་སེར་ག་
གས་འདུག ལག་པའི་མཛུབ་མོ་ཆུད་པའི་ཧྲག་བར་ན་སྡོམ་ཐག་
གི་སྐུད་པ་ཕྲ་མོ། ཐོག་ལ་ས་རྡུལ་ཆགས་ཡོད་པ་གཡས་འཐེན་
གཡོན་འཐེན་བྱས་འདུག་པས།ལྡུམ་ར་འདིའི་རྒས་ཉམས་ལས་
བྱུང་བའི་བདག་གི་སྔར་གྱི་བསམ་ཚུལ་དེ་དག་ལ་འགྱུར་བ་བྱུང་།
ནར་མ་སོན་པའི་ང་ལ་མཚོན་ན། མིག་མདུན་གྱི་བྱ་དངོས་
གང་རུང་ལ་ཞིབ་ལྟ་བྱེད་པའི་གོམས་སྲོལ་དེས་བདག་གི་ཤེས་
རྒྱུད་ཀྱི་ཕྲ་ཕུང་མཐའ་དག་གཞན་དང་མི་མཚུངས་པ་ཞིག་ཏུ་
བཏང་འདུག རྒྱུ་མཚན་དེའི་དབང་གིས་སྲིན་འབུའི་རིགས་སུ་
གཏོགས་པའི་སྡོམ་སྲིན་ཞིག་གིས། ལོ་ཟླ་ག་གེ་མོའི་དུས་ཚོད་
ངེས་ཅན་ཞིག་གི་ནང་དུ། རང་ཉིད་ལ་རྒྱབ་འགལ་མི་བྱེད་པའི་
ཆེད་དུ་ང་ཚོའི་སློབ་གྲྭའི་ལྡུམ་ར་ཆུང་ཆུང་འདིའི་གྱོ་མོག་གི་གས་



--
བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཀ་འདི་ནས་རང་ཉིད་ལ་འཇིག་རྟེན་ཞིག་བསྐྲུན་མྱོང་། ཕྱི་རོལ་
གྱི་གནམ་གཤིས་ལ་འགྱུར་ལྡོག་ཇི་འདྲའི་ཆེ་རུང་། ཚེ་སྲོག་གི་
སྐུད་པ་ཇི་འདྲའི་ཉག་ཕྲ་ན་ཡང་། རང་གི་སྐྱེ་རྒྱུན་མི་ཆད་པའི་
ཆེད་དུ་སྡོམ་སྲིན་གྱི་ཕྲུ་གུ་མང་བོ་གནས་འདི་ནས་ཡང་ཡང་
བསྐྱངས་ཤིང་། ནམ་ཞིག་རང་གི་ཚེ་དུས་ལ་ཉེ་བ་ན། རེ་བ་ཡོད་
ཚད་གཉོམ་ལག་མ་རྒྱས་པའི་ཕྲུ་གུ་དེ་དག་ལ་བཅོལ་རྗེས་དེ་ལྟར་
ལོ་ཟླའི་དུས་རིམ་ཁྲོད་འཐིམ་འགྲོ་ཞིང་། སྔར་སོང་གི་འབད་
པ་མཐའ་དག་ལ་སླར་ཡང་དོན་སྙིང་གིས་ཕྱུག་ཡོད་པ་ཚོར་
སྲིད། ཡིན་ན་ཡང་དེ་འདྲའི་ཚེ་སྲོག་གི་དོན་སྙིང་ཡོད་ཚད། ད་
ལྟ་ལྡུམ་ར་འདིའི་རྙིང་རལ་གྱི་གྲོགས་སུ་སོང་ནས་སློབ་གྲྭ་འདིའི་
སློབ་མ་སྟོང་ཕྲག་ཁ་ཤས་ལས་ང་ཁོ་ནས་ད་གཟོད་སྲིན་འབུ་
འདིའི་འདས་སོང་གི་ལོ་ཟླ་རིང་མོའི་འབད་བརྩོན་གྱི་རྗེས་ཤུལ་
ལ་རོལ་མྱོང་བྱ་ཐུབ་སོང་།
ལྡུམ་ར་འདིའི་རྒས་ཉམས་མཐའ་དག་མི་ཞིག་གི་ཐོག་
ལ་བབས་ཡོད་པའི་དབང་ཏུ་བཏང་ཚེ། བདག་གིས་མི་དེའི་
རྒས་ཉམས་ལ་ཉེ་འགྲམ་གང་རུང་ནས་ཆ་མི་འགྲིག་ཅིང་། དོ་
མི་མཉམ་པའི་གནས་ལུགས་མང་བོ་བཙལ་སྲིད། ཡིན་ན་ཡང་
ང་ཚོའི་ཉལ་ཁང་གི་གཡས་འགྲམ་ནས་གོམ་པ་འགའ་ཕྱིར་
སྣུར་བྱས་ཏེ་བར་ཐག་ངེས་ཅན་ཞིག་གི་འོག་ནས་ཕྱིར་ལྟ་བྱས་
40



མི་རབས་ཤིག་གི་ཉིན་འགའ།
ཚེ། ཉལ་ཁང་འདི་དང་ལྡུམ་ར་འདིའི་བར་ལ་སྔར་བསམས་མ་
མྱོང་བའི་མཉམ་གནས་ཀྱི་ཞི་འཇམ་སྨྲ་མི་ཤེས་པ་ཞིག་གིས་ཁྱབ་
ཡོད་ཅིང་། གཅིག་གིས་གཅིག་ལ་གྲོགས་བྱས་ཏེ་སྔར་མེད་ཀྱི་
འཇིག་རྟེན་ཞིག་གྲུབ་འདུག
གཟའ་འཁོར་གཅིག་འདས་རྗེས་ཀྱི་ཕྱི་དྲོ་ཞིག་ལ། བདག་
གིས་གློ་བུར་དུ་སློབ་གྲྭའི་སྡོང་བོ་ཡོད་ཚད་ཀྱི་ཡལ་གའི་ཐོག་ན་
ལོ་མ་ཆུང་ཆུང་དག་གཅིག་ལ་གཅིག་འགྲན་པ་བཞིན་དུ་ཇེ་ཆེར་
འགྲོ་བཞིན་པ་མཐོང་། མིག་མདུན་གྱི་ཡོད་ཚད་ལ་གསོན་ཤུགས་
རྒྱས་དུས་མི་སེམས་ལ་ཡང་དགའ་སྣང་དང་སྤྲོ་སྣང་གིས་བརྒྱན་
དགོས་སམ། དེ་འདྲའི་དམིགས་བསལ་གྱི་དུས་ཚིགས་འདི་ལ་
བརྟེན་ནས། བདག་གིས་ཞིབ་ལྟ་ལ་དགའ་བའི་རང་གི་མིག་ཟུང་
འདི་སྤྱད་དེ་ཉེ་འཁོར་གྱི་བྱ་དངོས་ཡོངས་རྫོགས་ལ་ཡང་བསྐྱར་
ཉམས་ཞིབ་བྱས་པ་ཡིན། །
ང་ཚོའི་ཉལ་ཁང་གི་སྒོ་ཁ་ནས་དཔེ་མཛོད་ཁང་གི་གཡས་
འགྲམ་གྱི་བར་དུ། ལ་ཅའི་རྒྱ་ལམ་ཞེང་ལ་རྨིད་དྲུག་ཙམ་ཞིག་
དྲང་མོར་ཕར་ལ་བསྲིངས་ཡོད། ལམ་གྱི་གཡས་གཡོན་གཉིས་
སུ་རྒྱ་ལྕང་དང་། མ་གལ་གྱི་སྡོང་བོ་རིགས་ཆེ་ཆུང་དུ་མ་གྲལ་
དུ་བསྒྲིགས་ཡོད་པས། ཡལ་ག་རྒྱས་ཤིང་ལྗང་ལོ་ཆེ་རུ་སོང་བ་
ན། གློ་བུར་དུ་ཅི་ཞིག་ས་འོག་ནས་འཕྱུར་ཡོང་བ་ལྟར། ཉལ་
41



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཁང་འདིའི་སུམ་ཐོག་གི་དྲ་མིག་ནས་ཕར་བལྟས་ཚེ། མི་སེམས་
ལ་སྔོ་ལྗང་གི་རྦ་རླབས་ཞིག་ཐོལ་གྱིས་ཡར་འཕྱུར་བཞིན་པའི་
སྣང་བ་སྟེར་བར་བྱེད། །
སློབ་གྲྭ་འདིའི་མིས་བཟོས་སྤང་ལྗོངས་ལེབ་མོ་དག་ལམ་
གྱི་གཡོན་ཕྱོགས་སུ་མ་གཏོགས་མེད་ལ། སྤང་ལྗོངས་ཆུང་ཆུང་
དེ་དག་གི་དཀྱིལ་དུ། གཞུང་རྟ་ཕྲ་ཡང་གཟུགས་ཅུང་རིང་བའི་
སྡོང་ཕྲན་དུ་མ་སྒེག་ཉམས་དང་བཅས་ཏེ་ཆུན་པོ་ཆུན་པོར་སྐྱེས་
འདུག
ལམ་གྱི་གཡོན་ཕྱོགས་སུ་ཕྱི་འགྲིམ་སློབ་མའི་མལ་ཤག་ཐོག་
ཁང་ཡོད། དེའི་རྒྱབ་ཕྱོགས་སུ་ལྷང་ལི་རྩེད་ས་རྙིང་བ་དེ་ཡོད་
ཅིང་། མདུན་ཕྱོགས་སུ་སློབ་སྐབས་སྔོན་མའི་ནང་གསར་དུ་ལས་
པའི་རྐང་གྲུག་རྩེད་ས་དང་སྒང་ལི་རྩེད་ས་གཉིས་མཉམ་གཤིབ་
སྒོས་བསྐྲུན་ཡོད། རྐང་གྲུག་རྩེད་སའི་ར་བ་དེ་ནི་སློབ་གྲྭ་འདིའི་
ཞོགས་རྩལ་སྦྱོང་ས་ཡང་ཡིན་པས། ཟང་ཟིང་འདས་རྗེས་ཀྱི་དུས་
ཚོད་ཁ་ཤས་སམ། ཡང་ན་མཚམས་ལ་ལར་ལུས་རྩལ་ར་བ་ན་མི་
གཅིག་ཀྱང་མེད་དུས། ཤུལ་དུ་ལུས་པའི་སྟོང་ཤུར་ཤུར་གྱི་རྣམ་
པ་དེས་མི་སེམས་ལ་ཕོག་ཐུག་སྣ་ཚོགས་གཏོང་སྲིད།
ས་ཁྱོན་ཆུང་བའི་སློབ་གྲྭ་འདི་ལ་མཚོན་ན་ལུས་རྩལ་ར་
བས་བཟུང་བའི་ས་རྒྱ་ཆེ་དྲགས་འདུག ནམ་རྒྱུན་ངས་ཉལ་ཁང་



མི་རབས་ཤིག་གི་ཉིན་འགའ།
གི་སུམ་ཐོག་ནས་ཕྱི་འགྲིམ་སློབ་མའི་མལ་ཤག་ཐོག་ཁང་ལ་རྒྱང་
ལྟ་བྱེད་སྐབས་དང་། དེའི་རྒྱབ་ཕྱོགས་ན་ཡོད་པའི་རྐང་གྲུག་
རྩེད་སའི་ཐང་ཆེན་པོ་དེ་མཐོང་ཐེངས་རེ་རེར། གློ་བུར་བའི་
བར་སྟོང་ཆེན་པོ་ཞིག་གི་ཉེ་འགྲམ་ན། ཅི་ཞིག་ཁེར་རྐྱང་དུ་ལུས་
འདུག་པའི་དགོས་མེད་ཀྱི་སེམས་ཚེགས་ཤིག་གིས་ང་ལ་ཡང་
ཡང་མནར་གཅོད་བྱས་ཡོང་། །
ཕྱི་འགྲིམ་སློབ་མའི་མལ་ཤག་ཐོག་ཁང་དང་ང་ཚོའི་ཉལ་
ཁང་གི་བར་ན། སློབ་གྲྭ་འདི་བཙུགས་ནས་ཅང་མ་འགོར་
བའི་དུས་ཤིག་ལ་ལས་པའི་ལྷང་ལི་རྩེད་ས་རྙིང་བ་དེ་ཡོད། མི་
ལོ་དུ་མའི་རིང་ལ་དྲག་ཆར་རླུང་འཚུབ་ཀྱི་གདུག་རྩུབ་གང་
མང་མྱངས་ནས་ད་ལྟ་དེ་ཡང་ཉམ་ཐག་གི་མཐའ་ལ་ལྷུང་
འདུག ཝང་ལི་རྩེད་ས་རྙིང་བ་དེ་ང་ཚོའི་ཉལ་ཁང་གི་མདུན་
ཐད་ན་ཡོད་པའི་སྟབས་ཀྱིས། ནམ་རྒྱུན་མིག་ལམ་ལ་བརྒྱུད་ཐུབ་
ཅིང་། ཤེས་མ་ཤེས་ཀྱི་བར་ནས་ཁོ་བོར་དེ་ལ་དུངས་ཀ་ཡང་སྐྱེས་
མྱོང་། སློབ་གྲོགས་རྣམས་རྒྱུན་དུ་གནས་དེར་སོང་ནས་ལྷང་ལི་
རྩེ་རྒྱུར་ཧ་ཅང་དགའ། །
དགེ་རྒན་ཚོའི་མལ་ཤག་ཐོག་ཁང་ང་ཚོའི་ཉལ་ཁང་གི་ཁ་
གཏད་ན་ཡོད་མོད། འདི་ནས་ཕར་ལ་སྒང་ལི་རྩེད་ས་རྙིང་བ་
དང་། ཕྱི་འགྲིམ་སློབ་མའི་མལ་ཤག་ཐོག་ཁང་ཉིས་བརྩེགས་ཅན་
-



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དེ། དེ་ནས་ལུས་རྩལ་ར་བ་དང་བཅས་པ་རེ་རེ་བཞིན་མཉམ་
གཤིབ་ཀྱིས་ལས་ཡོད་པས་བར་ཐག་ཅུང་རིང་། དགེ་རྒན་ཚོའི་
མལ་ཤག་ཐོག་ཁང་གི་གཡོན་ཕྱོགས་ནས། ཚུར་གོམ་པ་བཅུ་ལྷག་
གི་མཚམས་ནས་གཡས་ཕྱོགས་སུ་སོང་ན། དཔེ་མཛོད་ཁང་གི་
མདུན་ཐད་ན་ཡོད་པའི་ལྡུམ་ར་ཆུང་ཆུང་དེ་མཐོང་ཐུབ། དེའི་
གཡོན་ཕྱོགས་སུ་གོམ་ཁ་བསྒྱུར་ཚེ་སློབ་ཁྲིད་ཐོག་ཁང་གི་མདུན་
ཐད་ལ་བསླེབས་ཐུབ། ད་ལྟ་བུ་མོ་ཚོའི་མལ་ཤག་ཐོག་ཁང་གིས་
ཁོ་བོའི་མཐོང་ལམ་ཡོངས་སུ་བཅད་དེ། སློབ་ཁྲིད་ཐོག་ཁང་
རིག་མི་ཐུབ་ན་ཡང་སློབ་གྲྭའི་དཔེ་མཛོད་ཁང་གི་གཡས་གཡོན་
དང་། སྡོད་ཁང་གི་ཉེ་འགྲམ་ཀུན་ཏུ་ཤིང་སྡོང་མང་བོ་བཙུགས་
ཡོད་པས། དེ་དག་ལ་བརྟེན་ནས་སློབ་ཁང་གི་གནས་ཡུལ་ཚོད་
དཔག་བྱེད་སླ།
སློབ་གྲྭའི་ནུབ་ཕྱོགས་ཐམས་ཅད་ས་སྒང་དཀྱུས་རིང་བ་
ཞིག་གིས་བཅད་འདུག ས་སྒང་དེའི་ཚུར་ངོས་ཐམས་ཅད་ལོ་
དུ་མའི་སྔོན་ལ་བཙུགས་པའི་ཐོད་དཀར་གྱི་སྡོང་བོ་མང་བོས་
གཡོགས་ཡོད། དེ་ཁོ་ནས་ཀྱང་ཡུལ་འདིའི་ནམ་ཟླ་དང་ས་བབ་
ལ་རྒྱུས་ལོན་ཉུང་ཙམ་བྱ་ཐུབ། །
ཉིན་ཞིག་གི་ཕྱི་དྲོར་ངས་དགོང་ཇ་འཐུང་རྗེས། རང་ཉིད་
ཆེས་དགའ་སའི་འཇར་མན་གྱི་མཚན་ཉིད་པ་ནིས་ཆའི་མཚན་
44



མི་རབས་ཤིག་གི་ཉིན་འགའ།
ཉིད་རིག་པའི་གསུང་རྩོམ་ཕྱོགས་བསྒྲིགས་ཀྱི་དཔེ་དེབ་དེ་ལག་
ལ་བཟུང་ནས། སློབ་གྲྭའི་ནུབ་ཕྱོགས་སུ་ཡོད་པའི་ས་སྒང་དེའི་
ཐོག་ལ་འགོས་པ་ཡིན། ཉི་མ་ནུབ་རིའི་ཕྲག་པ་ནས་ཡལ་ལ་
ཉེ་ཡང་། ནམ་ཟླ་དང་ས་བབ་ཀྱི་དབང་གིས་ཉི་འོད་ཐད་ཀར་
གདོང་ལ་ཕོག་ཚེ་ཚ་བའི་རེག་བྱ་སྦྱིན་པར་བྱེད། །
ས་སྒང་འདིའི་ཐོག་ལ་འགོས་པ་ན། སློབ་གྲྭའི་ར་སྐོར་
ཧྲིལ་བོ་ལག་ལ་སྐྱུར་རུ་ར་བཟུང་བ་ལྟར་མིག་ནང་ལ་ལྷུང་
ཡོང་། ལས་སྒྲུབ་ཐོག་ཁང་གི་མདུན་ན། དགེ་རྒན་འགས་ནར་
ནར་གྱི་དབྱིབས་ལྟར་ཁ་ནང་ལ་ཕྱོགས་ནས་ཁ་བརྡ་བྱེད་བཞིན་
འདུག ཁོ་ཚོའི་ལྟག་གར་དགྱེས་དགྱེས་དང་སྔུན་ལ་སྐུར་སྒུར་གྱི་
ལུས་ཀྱི་འགུལ་སྟངས་ལ་གཞིགས་ན། སྤྲོ་བ་འཕར་བའི་ཁ་བརྡ་
གསར་བ་ཞིག་བྱེད་བཞིན་པ་འདྲ། རྐང་གྲུག་རྩེད་ས་ན་སློབ་མ་
ཞི་ལི་འགས་རྐང་གྲུག་གཅིག་ཡར་བདའ་མར་བདའ་བྱེད་བཞིན་
འདུག བུ་མོ་ཚོའི་ཉལ་ཁང་གི་གྲིབ་མའི་འོག་ན་སློབ་མ་ཕོ་མོ་
གཉིས་ཀྱིས་མགོ་བོ་ནང་ལ་རུབ་ནས་འདུག་པས། ཕལ་ཆེར་ཕན་
ཚུན་ལ་བརྩེ་ཞིང་དུངས་པའི་སྙིང་གཏམ་བརྗོད་བཞིན་པ་ཡིན་
སྲིད།
མཚམས་ཤིག་ལ་རྐང་གྲུག་རྩེད་ས་དང་ཐག་མི་རིང་བའི་ས་
ན་ཡོད་པའི་སྤྱོད་ཁང་རྙིང་བ་དེའི་ཕྱོགས་ནས། སློབ་མ་གཉིས་
45



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཕར་སློབ་ཁང་གི་ཕྱོགས་སུ་འགྲོ་བཞིན་པ་མཐོང་། མི་དེ་གཉིས་
གཅིག་ལ་གཅིག་འབྱར་བ་ལྟར་མཉམ་གཤིབ་ཀྱིས་འགྲོ་བཞིན་
པར་བལྟས་ན་ཕལ་ཆེར་སློབ་མ་བུ་མོ་གཉིས་ཡིན་པ་ཤེས་ཐུབ། །
ས་སྒང་འདིའི་ཉེ་འགྲམ་ཀུན་ཏུ་ཐོད་དཀར་གྱི་སྡོང་བོ་
མང་དུ་བཙུགས་ཡོད་པས། ཐག་ཉེ་སའི་མཐོང་ལམ་འགོག་པར་
བྱེད། ང་དང་ཙུང་ཐག་མི་རིང་བའི་ས་ན་སློབ་མ་བུ་མོ་ཞིག་གིས་
རྐང་ལམ་ལྟ་བུའི་ལམ་ཕྲན་ཞིག་དེད་དེ་ཕར་ལ་འགྲོ་ཞིང་། གོམ་
པ་སུམ་ཅུའི་མཚམས་ནས་ཕྱིར་ཡོང་བ་དང༌། དེ་ནས་ཡང་
བསྐྱར་ཕྱིར་ལོག་འགྲོ། ཕལ་ཆེར་སློབ་ཚན་ཞིག་བློར་བཟུང་
བཞིན་པ་ཡིན་ཤས་ཆེ།
གསལ་ལ་མི་གསལ་བའི་སྐད་གདངས་རེ་གཉིས་གོ་ཐུབ་
པ་མ་གཏོགས། ཡིག་འབྲུ་རེ་རེའི་ཀློག་གདངས་ཅི་ལྟར་ཡིན་པ་
གཏན་ནས་གོ་རྒྱུ་མི་འདུག བུ་མོ་དེའི་གཟབ་ནན་གྱི་ཚུགས་ཀར་
བལྟས་ན། རང་ཉིད་གཅིག་པུ་མ་གཏོགས་ས་སྒང་འདིའི་ཐོག་
གི་ང་དང་བཅས་པའི་བྱ་དངོས་ཡོད་ཚད་ཡོངས་སུ་བརྗོད་ཡོད་
པ་འདྲ། ཉི་མ་ད་ཅི་ལས་ཀྱང་ནུབ་རིའི་རྩེ་ལ་བུད་དེ་མི་ཡུལ་ལ་
ཆེས་མཐའ་འཇུག་གི་བདེ་མོ་འཇོག་བཞིན་འདུག ཉི་ནུབ་འོག་
གི་ང་ཚོའི་སློབ་གྲྭ་ནི་ལང་ཚོ་དར་ལ་བབས་པའི་གཞོན་ནུ་མ་
ཞིག་དང་འདྲ་བར། ཞི་འཇམ་དང་ཟང་ཟིང་མཉམ་དུ་འཁུར་
c6



མི་རབས་ཤིག་གི་ཉིན་འགའ།
ནས་གནས་ལུགས་ཤིག་གི་གཏིང་ཟབ་སར་ལྷུང་འདུག
བསིལ་རླུང་འཇམ་པོ་ཞིག་དལ་གྱིས་ལྡང་འོངས། ངས་ཀྱང་
ཡལ་ག་རྒྱས་པའི་ཐོད་དཀར་གྱི་སྡོང་བོ་ཞིག་གི་འོག་ནས། ནིས་
ཆའི་གསུང་རྩོམ་ལ་ལྟ་ཀློག་བྱེད་མགོ་བརྩམས།
གསུང་རྩོམ་ཕྱོགས་བསྒྲིགས་འདིའི་སྔོན་འགྲོའི་ཚུལ་དུ་
བཀོད་ཡོད་པའི་རྩོམ་པ་བོ་འདི་བའི་ལོ་རྒྱུས་ལ་ཞིབ་ཏུ་ལྟ་
སྐབས། དོགས་གཞི་མང་བོ་ཞིག་གིས་བདག་གི་ལྟ་ཀློག་ལ་ཡང་
ཡང་བར་ཆད་བྱས་བྱུང་། དེར་མ་ཟད། འཛམ་གླིང་གི་མཚན་
ཉིད་རིག་པའི་ལོ་རྒྱུས་ཐོག བརྡབ་གསིག་ཆེན་པོའི་གཡོ་འགུལ་
བྱུང་དུ་བཅུག་མྱོང་བའི་རླབས་ཆེན་གྱི་བསམ་བློ་བ་འདིས། མིའི་
རིགས་ཀྱི་འདུ་ཤེས་འཛིན་སྟངས་དང་རིན་ཐང་ལྟ་ཚུལ། ད་
རུང་འདས་སོང་གི་ལོ་རྒྱུས་ལ་ཕྱིར་རྟོག་བྱས་པའི་དགོངས་པ་དེ་
དག་ཅུང་རྙོག་འཛིང་ཆེ་ཁར། ངའི་རྒྱ་ཡིག་གི་ཆུ་ཚད་དེ་འདྲའི་
བཟང་རྒྱུ་མེད་པས། ཁོང་གི་གསུང་རྩོམ་ལ་ལྟ་ཀློག་བྱེད་དུས་ང་
ལ་དཀའ་ངལ་ཆེན་པོ་བྱུང་སོང་། །
སྐད་ཆའི་ཐུགས་ཀྱི་གོ་དཀའ་བའི་ཁོང་གི་བསམ་བློའི་ཟབ་
ཚད་དང་། དོགས་འདྲིའི་སྙིང་སྟོབས་དེ་དག་གིས་ངའི་ཡིད་
དབང་ཡོངས་སུ་འཕྲོག་པ་ཞིག་བྱུང༌། སྤྱིར་ན་བོད་ཡིག་གམ་རྒྱ་
ཡིག་ལ་འགྱུར་ནས་ཡོད་པའི་ཕྱི་གླིང་གི་བརྩམས་ཆོས་དེ་དག་
47



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལ། ང་རང་སྔ་མོ་ནས་སུན་ནས་ཡོད་མོད། དེ་རིང་དེ་ལས་ལྡོག་
སྟེ་ཁོང་གི་གསུང་རྩོམ་འདི་ཞིབ་ཏུ་ཀློག་འདོད་ཀྱི་འདུན་པ་ཆེ་རུ་
བྱིན། །
ནིས་ཆའི་བསམ་བློ་དང་ལྟ་བའི་གཏིང་ཟབ་ཚད་བཤད་
དཀའ་མོ་ཞིག་ཏུ་གྱུར་པ་ནི་ང་རང་ནར་མ་སོན་པས་ཡིན་
ནམ། གལ་ཏེ་བསམ་བློ་བ་འདི་བདག་གི་གམ་ན་དངོས་སུ་ཡོད་
རྒྱུ་ན། ངས་ཁོང་ལ་ཁྱེད་ཀྱིས་འཇར་མན་གྱི་མི་རབས་དུ་མར་
དཀའ་བ་བརྒྱ་ཕྲག་དང་དུ་བླངས་ནས་བསྐྲུན་པའི་རིག་གནས་
ཀྱི་སྙིང་སྟོབས་ལ། ཚམ་ཚོམ་ཅི་ཡང་མེད་པར་དེ་ལྟར་དོགས་
འདྲི་ཚ་ནན་བྱེད་དགོས་པའི་དགོངས་དོན་གང་ཡིན་ནམ་ཞེས་
དྲི་བ་འདྲི་འདོད་ཅིང་། དཀོན་མཆོག་ཤི་སོང་བའི་འབོད་པ་
དེའི་ཤུགས་ཀྱི་གོ་བ་ཇི་ལྟར་ལེན་དགོས་ཚུལ་སོགས་གནད་
དོན་མང་པོ་ཞིག ཁོང་ཉིད་ལ་དངོས་སུ་དཔེ་ཁྲིད་བྱ་རུ་འཇུག་
འདོད། དེ་ནི་དུས་ཚོད་ལ་བརྩི་བཀུར་བྱེད་མི་ཤེས་པའི་བྱིས་
པ་བསམ་མེད་ཅིག་གི་རྨི་ལམ་ཙམ་དུ་ཟད་ཀྱང་། ངས་དངོས་
གནས་དེ་ལྟར་འདྲི་ན་འདོད།
ད་རུང་ཕྱིས་ཀྱི་ཟེར་སྒྲོས་སུ་འཛམ་གླིང་འཁྲུག་ཆེན་ཐེངས་
གཉིས་པའི་སྐབས་སུ། མུན་ནག་གི་ཧམ་སེམས་འཇིག་རྟེན་
མི་ཡུལ་ལ་འདྲེན་མཁན་ཧྥ་ཤི་སིའིི་མགོ་བ་ཧི་ཐི་ལིར༄༅་གྱི་མི་



མི་རབས་ཤིག་གི་ཉིན་འགའ།
བསྲུན་མ་རུངས་པའི་སྤྱོད་ངན་དེའི་འབྱུང་ཁུངས་ཀྱང་། མཁས་
པ་ཆེན་པོ་འདིའི་བསམ་བློ་ལ་རྐྱེན་བྱས་པར་འདོད་པ་ནི་མ་ཉེས་
ཁ་གཡོག་ཐེབས་པ་ཨེ་ཡིན་ནམ། གང་ལྟར་ང་རང་མྱུར་དུ་ནར་
སོན་པར་ཤོག ནར་སོན་ཚེ་འཇིག་རྟེན་གྱི་གནས་ལུགས་མང་
བོ་ཅིག་ཅར་ཏུ་རྟོགས་ཐུབ་པ་འདྲ། མྱུར་དུ་འཚར་ལོངས་ཤོག་
ཅིག འཛམ་གླིང་གི་མཚན་ཉིད་སྨྲ་བའི་མཁས་པ་ཆེན་པོ་དེ་དག་
དང་འདྲ་བར་འཚར་ལོངས་ཤོག་ཅིག
མཁས་པ་འདིའི་མི་ཚེའི་ལོ་རྒྱུས་ལ་བལྟས་ཚར་རྗེས། མི་
འདིའི་མཐའ་མཇུག་གི་ཚེ་སྲོག་དེ་སྨྱོན་པའི་ལས་དབང་
ལ་བསྟུན་ཟིན་པ་ཤེས་ཤིང་། རང་གི་ད་ལྟའི་གནས་བབས་
འདི། བསམ་བློ་བ་འདིའི་འདས་སོང་གི་དུས་སྐབས་མང་བོ་དག་
དང་འདྲ་ས་ཡོད་རྒྱུ་ན་ཇི་འདྲའི་སྐྱིད་པ་ཨང་སྙམ་བྱུང་། འདི་
ནི་ང་རང་མ་འོངས་པ་ན་མིའི་རིགས་ལ་དགེ་བའི་ས་བོན་སྣ་
ཚོགས་བསྐྲུན་མཁན་གྱི་བསམ་བློ་བ་ཞིག་ཏུ་འགྱུར་རྒྱུའི་སྔ་
བལྟས་ཡིན་ནམ། གལ་ཏེ་ཡིན་ཚེ་ངས་ད་དུང་དཔེ་ཆ་མང་བོ་
བཀླག་དགོས། རང་ཉིད་དེ་འདྲའི་བསམ་བློ་བ་ཞིག་ཏུ་འགྱུར་
བར་གྲ་སྒྲིག་བྱ་དགོས། རྒྱལ་ཁབ་ཀྱི་ལས་བྱེད་པ་བྱས་རྗེས་ང་
བསམ་བློ་བ་རུ་འགྱུར་དགོས། རླབས་ཆེ་བའི་བསམ་བློ་བར་
འགྱུར་དགོས། །
40



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འོན་ཀྱང་ང་མི་འདིར་མི་དགའ་ས་ཞིག་ཡོད་པ་ནི། ཁོང་
གིས་མི་ཚེ་གང་བོར་སྐྱིད་ལ་སྐྱིད་རོགས་དང༌། སྡུག་ལ་སྡུག་
རོགས་ཀྱི་ཆུང་མ་ཞིག་མ་བཙལ་བར་མི་རྐྱང་རྟ་རྐྱང་དུ་མི་ཚེ་
བསྐྱལ་བ་དང་། སྐབས་ལ་ལར་བུད་མེད་ནི་སྐྱེས་པ་ཞིག་ལ་
མཚོན་ན་མ་འོངས་པའི་མདུན་ལམ་ལ་གཏོར་བརླག་བྱེད་པའི་
གཏེ་བོ་ཡིན་ཚུལ་གྱི་ལྟ་བ་དེ་དག་རེད། ངས་སྔོན་ཆད་གཞན་གྱི་
ཁ་ནས་གོ་མྱོང་བ་བཞིན། བུད་མེད་ནི་གནམ་གྱི་ཕྱེད་ཀ་མ་ཡིན་
ནམ། བུད་མེད་མེད་ན་གནམ་གྱི་ཕྱེད་ཀ་བོར་བ་དང་ཁྱད་པར་
ཅི་ཡོད། དེ་བས་འདི་ཁོ་ན་ང་དང་བསམ་བློ་བ་འདིའི་བར་གྱི་མི་
མཚུངས་ས་ཡིན་པ་འདྲ། །
ཉི་མ་ནུབ་རིའི་ཕྲག་པ་ནས་ཡོངས་སུ་ནུབ་སྟེ། ད་ནི་
ངའི་ཉེ་འཁོར་གྱི་འཇིག་རྟེན་ཡང་རིམ་གྱིས་མོག་མོག་ཏུ་གྱུར་
སོང་། ད་ཅིའི་དཔེ་ཆ་བློར་འཛིན་བྱེད་བཞིན་པའི་བུ་མོ་དེ་ནམ་
ཞིག་ལ་ཕྱིར་ལོག་སོང་བ་ཡང་མ་ཤེས་པར་གྲིབ་མ་ཙམ་ཡང་ལུས་
མི་འདུག ཕོ་བ་ཡང་ཧ་ཅང་ལྟོགས་པས་ང་ཡར་ལངས་ནས་རི་
སྒང་ལས་མར་འབབ་པའི་སྟ་གོན་བྱས། དོ་དགོང་གི་ཟ་མ་ཅི་
ལྟར་ཟ་དགོས་སམ། ཟས་བྱང་ཐོག་གི་སྒོར་མོ་ཚར་ནས་ཉི་མ་
གཉིས་འགོར་ཡོད། ཨ་མས་ང་ལ་ཟླ་འདིའི་ཟ་མའི་རིན་པ་ད་
རུང་བསྐུར་མ་བྱུང་། ཨ་མའི་རྔུལ་ཁྲག་ལ་རེ་བའི་བུ་ཆུང་ང་ཇི་
So



མི་རབས་ཤིག་གི་ཉིན་འགའ།
འདྲའི་ཉམ་ཆུང་བ་ལ་ཨང་། །
དགོང་ཚོགས་འཚོགས་པའི་ཅོང་བརྡ་སྔར་ནས་གྲགས་
ཟིན་པས་ང་མྱུར་དུ་སློབ་ཁང་གི་ཕྱོགས་སུ་སོང་བ་ཡིན། སློབ་
ཁང་ནང་ལ་ཐོན་པ་ནས་ལྟོགས་སྐོམ་ལས་བྱུང་བའི་ཕྱོགས་དུ་
མའི་མཉམ་སྒྲོག་རོལ་དབྱངས་ཤིག་ཁོག་པའི་གཏིང་ན་ཡང་
ཡང་དཀྲོལ་བཞིན་འདུག ངས་ངེས་པར་དུ་རྟོགས་བསྲན་བྱེད་
དགོས། འདི་ནི་ང་རང་བསམ་བློ་བར་འགྱུར་རྒྱུའི་ཐོག་མའི་ཆ་
རྐྱེན་མ་ཡིན་ནམ། མཁས་དབང་དགེ་འདུན་ཆོས་འཕེལ་གྱི་རྒྱལ་
ཁམས་རིག་པས་འགྲིམས་པའི་རྩོམ་ཡིག་གསེར་གྱི་ཐང་མ་རུ་
ཁོང་ཉིད་རྒྱ་གར་ན་བཞུགས་རིང་མཚམས་ལ་ལར་ཉི་མ་མང་
བོར་ཟས་ཐུན་གཅིག་ཙམ་ལ་བསྟེན་ནས་ཁོག་སྟོང་དུ་བསྡད་པ་
གསལ་བོར་བྲིས་ཡོད་པ་མ་ཡིན་ནམ། །
སློབ་ཁང་ནང་ན་སློབ་གྲོགས་ཚོས་སྔར་བཞིན་ལས་བྱ་
འབྲི་བཞིན་འདུག ཆེས་མཐའ་མཇུག་ན་ཡོད་པའི་བདག་གི་
འདུག་སྟེགས་སུ་སློབ་གྲོགས་དོན་གྲུབ་དང་ཁོའི་དགའ་རོགས་མ་
གཉིས་ཀྱིས་དགོད་ཞོར་དུ་ཅི་ཞིག་ཤུར་བུར་བཤད་བཞིན་འདུག་
མོད། ང་མཐོང་མ་ཐག་ཉེན་ཚབས་ཆེ་བའི་དགྲ་མི་གཏེ་བོ་ཞིག་
བསླེབས་པ་ནང་བཞིན་སུན་སྣང་གི་ཉམས་དང་བཅས་ངའི་
ཁ་གཏད་ན་ཡོད་པའི་འདུག་སྟེགས་དེར་བསྡད། ངས་བཀྲེས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལྟོགས་ཀྱི་ཚོར་བ་རྣོན་པོ་བཙན་གྱིས་བསྲན་ནས་རང་གི་འདུག་
སྟེགས་སྟེང་བསྡད་པ་ཡིན།
ཁོག་གི་མཉམ་སྒྲོག་རོལ་དབྱངས་དེ་ཡང་བསྐྱར་གྲག་
བྱུང་། དེ་ནི་ཞབས་མེད་པའི་ས་དོང་གཏིང་ཟབ་མོ་ཞིག་ན། རེ་
བ་ཐམས་ཅད་ཡོངས་སུ་ཟད་ཡོད་པའི་མི་ཞིག་གིས་སྐྱོ་བ་ཆེན་
པོས་ངའི་མིང་ནས་འབོད་བཞིན་པ་དང་འདྲ་བར། རང་སེམས་
ལ་འཚུབ་ཆ་ཆེན་པོ་སློང་བར་བྱེད། འོན་ཀྱང་ངས་ལན་དུ་ཅི་
ཞིག་གདབ་བམ། རེ་ཟད་གདུང་སྡུག་གི་མི་དེ་ལ། ཁྱེད་ཀྱི་རེ་བ་
ཇི་བཞིན་སྐོང་ཐུབ་པའི་ནུས་པ་དེ་ཨ་མའི་རྡུལ་ཁྲག་ལ་རེ་བའི་
མི་ཕོ་བདག་ལ་ཁྱོན་ནས་མི་འདུག་ཟེར་རམ། སློབ་གྲོགས་ཚོས་
མཉམ་སྒྲོག་རོལ་དབྱངས་འདི་མི་གོ་བའི་ཆེད་དུ། ང་དལ་མོར་
ཡར་ལངས་ནས་སློབ་ཁང་ནས་ཕྱི་ལ་འབུད་དགོས་བྱུང་།
པན་ཀྲང་གིས་ང་རང་ལངས་ནས་སྒོར་འགྲོ་བཞིན་པ་
མཐོང་མ་ཐག་གཟན་ནན་སྒོས་“རིན་ཆེན། ཁྱོད་གང་ལ་འགྲོ་
རྒྱུ”ཟེར། །
“ང་ལ་ཉལ་ཁང་ནང་ན་བྱ་བ་ཞིག་ཡོད་ཀི”ང་ཅུང་འཚབ་
བཞིན་པ་འདྲ། མིད་དག་གི་ཕུགས་ནས་སྐད་ཆ་ཐུང་ཐུང་འདི་
ཕྱིར་མི་ཐོན་ཁད་ཅིག་བྱས་མོད། ངས་བཙན་གྱིས་ལན་ལྡོན་པ་
ལེན།



མི་རབས་ཤིག་གི་ཉིན་འགའ།
“སློབ་མའི་ཚོགས་པས་ད་རུང་འཛིན་གྲྭའི་མི་གྲངས་བརྩི་
བླངས་མེད། ཁ་སང་ཡང་འཛིན་གྲྭའི་ཀྲུའུ་རིན་གྱིས་ཁྱོད་ཚོ་མི་
འགའ་ལ་སྡིག་གིན་འདུག”
“ང་ལ་དོན་དག་གལ་ཆེན་ཞིག་ཡོད། མྱུར་མོར་ཕྱིར་ཡོང་
ཡ”སྤྱིར་ཡིན་ན་ངས་འཛིན་གྲྭ་གང་བོའི་སྡུན་ནས་པན་ཀྲང་གི་
སེམས་ལ་གནོད་པའི་ཚིག་ལྗིད་མོ་ཞིག་བཤད་ཆོག་ན་ཡང་། ད་
ལྟ་ང་ལ་དེའི་སྟོབས་ཤུགས་མི་འདུག་པས་ངས་སེམས་ཀྱི་ཁོང་ཁྲོ་
ཡོད་ཚད་འདི་འདྲའི་སྐད་ཆ་སྙན་མོ་ཐུང་ཐུང་ཞིག་ལ་བསྒྱུར་ཏེ་
སློབ་ཁང་ནང་ནས་སྒོར་བུད་པ་ཡིན།
“མི་ལ་འགྲོ་འདུག་མང་ན་མི་བཟང་། ངས་བརྡ་མ་བརྒྱབ་
པ་མིན” །
པན་ཀྲང་ཁོང་ཁྲོ་ལངས་ཡོད་པ་འདྲ། སློབ་གྲོགས་རྣམས་
ཀྱིས་ཀྱང་ང་སློབ་ཁང་གི་སྒོ་ཁར་ཐོན་རག་ཏུ་མིག་གིས་སྐྱེལ་མ་
བྱས་ཡོད་ངེས།
སློབ་ཁང་ལས་ཕྱིར་ཐོན་རྗེས་ངས་ཐེངས་དང་བོར། རང་
ཉིད་ནི་ཚང་མལ་བོར་བའི་བྱེའུ་ཆུང་ཞིག་དང་འདྲ་བར་གར་
འགྲོ་འདི་འགྲོའི་དམིགས་ཡུལ་མེད་པའི་མི་ཕལ་བའི་ནང་གི་
ཕལ་བ་ཞིག་ཡིན་པ་གསལ་བོར་ཤེས། ང་སློབ་ཁང་ནང་ནས་
སྒོར་འབུད་དགོས་དོན་ཡོད་དམ། ང་ལ་དེ་མ་ཐག་ཏུ་འགྱོད་པ་
53



བོད་ཀྱི་དེང་རབས་བརྩམས་སྒྲུང་དཔེ་ཚོགས།
-
--
སྐྱེས་བྱུང་། སློབ་གྲྭའི་ར་སྐོར་ཡོངས་རྫོགས་མུན་པའི་གཡོ་འོག་
ཏུ་ཚུད་འདུག་པས། མི་རོ་སྦས་ཡོད་པའི་དུར་ས་ཞིག་དང་འདྲ་
བར་སྐྱོ་བ་འཁུར་བའི་ལྷིང་འཇགས་ཀྱི་ངང་ན་ལུས་འདུག ངས་
རང་ཉིད་གང་ལ་འགྲོ་དགོས་མིན་ཐད་བསམ་བློ་ཅུང་བཏང་
རྗེས། ང་ཚོའི་ཉལ་ཁང་གི་གཡས་འགྲམ་ན་ཡོད་པའི་མེ་ཏོག་གི་
ལྡུམ་ར་དེར་བསྙེགས་ནས་སོང་བ་ཡིན།
ལྡུམ་རའི་ནང་དུ་བསླེབས་པ་ནས། བདག་གིས་ད་གཟོད་
དབྱར་གྱི་དུས་ཚིགས་འདིས་འཇིག་རྟེན་མི་ཡུལ་ལ་སྔོ་ལྗང་གི་རྩྭ་
ཕྲན་མང་བོ་ལེགས་སྐྱེས་སུ་ཕུལ་ཡོད་པ་ཤེས། རྩྭ་ཅུང་མཐུག་ས་
ཞིག་ནས་ཁ་ཡར་ནམ་མཁའ་ལ་ཕྱོགས་ནས་གན་རྐྱལ་དུ་གཉིད་
སྐྱིད་པོ་ཞིག་ལོག་འདོད་ན་ཡང་། ངས་མིག་ཟུང་བཙུམས་ནས་
ཅུང་མ་འགོར་བར། སྔོན་ཆད་འབྲེལ་འདྲིས་ཅི་ཡང་བྱུང་མ་མྱོང་
བའི་དངོས་པོ་ཡ་མཚན་པ་མང་བོ་ཤྭ་འོད་བརྡོལ་བ་ལྟར་བདག་
གི་གནས་གང་ཞིག་ལ་བཙན་གྱིས་འཚང་བཞིན་འདུག ངོས་མི་
ཟིན་པའི་བྱ་དངོས་དེ་དག་ཐོག་མར་གོར་ཐིག་གི་དབྱིབས་ཅན་
ཏུ་གྱུར་འགྲོ་ཞིང་། དེ་ནས་ལེབ་ལེབ་མང་བོར་གྱུར་འགྲོ། རིམ་
གྱིས་ཚེར་མའི་ཕོན་པོ་མང་པོར་གྱུར་ཏེ། ཕན་ཚུན་འཐབ་པའི་
རྣམ་པ་ཅན་ཏུ་གྱུར། དེ་དང་མཉམ་དུ་སྲིད་པའི་འཁོར་ལོ་ཆེན་
པོ་ཞིག་ལ་གདོང་ཐུག་བརྒྱབ་པ་དང་འདྲ་བར། ངའི་མགོ་བོ་
54



མི་རབས་ཤིག་གི་ཉིན་འགའ།
དངོས་པོ་དེ་དག་དང་མཉམ་དུ་ཕྱོགས་བཅུར་དུམ་བུར་མང་
བོར་སོང་། རང་གི་མགོ་བོ་དེ་ལྟར་ཚོད་མེད་དུ་ས་ཐོག་ལ་ལྷུང་
བཞིན་པའི་འཁྲུལ་སྣང་མཚར་བོ་དེས། ང་ལ་རང་གི་བསམ་ཚོད་
ལས་འདས་པའི་དངངས་སྐྲག་ཆེན་པོ་བསླངས་ཤིང་། ལག་པས་
གང་སར་སྤར་ཉོབ་བྱས་ཏེ་ཐང་ལ་ལྷུང་བའི་མགོ་བོ་ཕྱིར་རང་
ཐོག་ལ་ལེན་ཅི་ཐུབ་བྱས་མོད། ཡུན་རིང་ཞིག་ལ་ལེན་མ་ནུས།
ང་ལ་ཡང་བསྐྱར་དངངས་སྐྲག་སྨྲ་མི་ཤེས་པ་ཞིག་བྱུང་ནས་
ལུས་ཡོངས་གྲང་འདར་བརྒྱབ་བྱུང་བས་ངས་མྱུར་དུ་མིག་ཟུང་ཕྱེ་
བ་ཡིན།
སེམས་ཀྱི་དམག་འཁྲུག་ཟེར་བ་འདི་འདྲའི་སྣང་ཚུལ་ཞིག་
ལ་གོ་དགོས་སམ། འཁྲུལ་སྣང་བདེན་དུ་འཛིན་པའི་མིའི་རྟོག་
བཟོ་ལ་མཐའ་མེད་ན་ཡང་། དོ་དགོང་གི་སེམས་ཀྱི་འཐབ་རྩོད་
འདི་རྨི་ལམ་མིན་ལ་མངོན་སུམ་ཡང་མ་ཡིན། དོན་དུ་ང་ལ་ཅི་
ཞིག་འབྱུང་རྒྱུ་ཡིན་པའི་བརྡ་བརྒྱག་བཞིན་པ་མ་ཡིན་ནམ།
མུན་པ་སྔ་ས་ནས་འཇིག་རྟེན་མི་ཡུལ་ལ་བསླེབས་
འདུག ཐོག་མར་ཤར་རྒྱུར་དགའ་བའི་སྐར་མ་འགས་ནམ་
མཁའི་མཐོངས་སུ་འོད་ལམ་ལམ་ང་ལ་བལྟས་འདུག གར་ཡོང་
མི་ཤེས་པའི་རླུང་བུ་ལྡོམ་པོ་ཞིག་བསིལ་བསིལ་དུ་ལྡང་ཡོང་
བས། ངའི་ཉེ་འགྲམ་ན་སྐྱེས་ཡོད་པའི་སྡོང་བུའི་ལོ་མ་རྣམས་
55



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རླུང་གིས་ཡང་ཡང་སྒུལ་བས། རོལ་དབྱངས་གསར་བ་ཞིག་གྱེར་
བཞིན་པ་ནི་ང་རང་གནས་གང་ཞིག་ལ་འཁྲིད་བཞིན་པ་དང་
འདྲ་བྱུང་། །
ཡ་གིའི་སྐར་མ་དེ་ཚོ་ལས་གཅིག་ནི་ང་ཡིན་རྒྱུ་ན་ཇི་འདྲའི་
སྐྱིད་པ་ལ་ཨང་།
ཟ་ཁང་གི་བཀོད་པ་དང་ཞབས་ཞུ་མའི་རྣམ་འགྱུར་སོགས་
ལ་གཞིགས་ན་ང་སྡོད་སའི་ས་ཆ་འདིར། འདིའི་ཡན་གྱི་ཟ་མ་
ཟ་ས་དགའ་བོ་ཞིག་མེད་པ་འདྲ། ངོ་མི་ཤེས་པའི་དཔོན་པོ་དེས་
ཤ་དང་ཚོད་མ་སྡེར་མ་དང་སྡེར་མ་བྱས་ཏེ་ངའི་གམ་ལ་བསྣུར་
བཞིན་འདུག ཁོའི་གདོང་གི་ཡིད་ཚིམས་པའི་འཛུམ་མདངས་
ལས་ང་ནི་མི་འདིའི་ཨ་ཕ་ཡིན་ནམ་སྙམ། ད་རུང་ཟ་ཁང་ནང་
ཞབས་ཞུ་བས་ང་ལ་གུས་གུས་ཞུམ་ཞུམ་གྱིས་ཞབས་ཏོག་སྒྲུབ་
ཚུལ་ལ་བལྟས་ན། ངས་གཞན་གྱིས་བསྒྲུབ་མི་ནུས་པའི་བྱ་བ་
གལ་ཆེན་ཞིག་བསྒྲུབས་ཟིན་པ་དང་མཚུངས།
“ཁྱེད་རང་བསམ་བློ་བར་གྱུར་པར་རྟེན་འབྲེལ་ཞུ”
“ཁྱེད་ཀྱི་གསུང་རྩོམ་འདི་འདྲ་མི་སུ་ཡིན་རུང་རྩོམ་ཐུབ་རྒྱུ་
མ་རེད”
“དེ་རིང་ནས་བཟུང་ང་ཚོས་ཁྱེད་ལ་བསམ་བློ་བ་ཞེས་
འབོད་རྒྱུ་ཡིན”
56



མི་རབས་ཤིག་གི་ཉིན་འགའ།
ངའི་ཉེ་འགྲམ་ཀུན་ཏུ་མི་ཚོགས་ཇེ་མང་ནས་ཇེ་མང་ལ་
འགྲོ་བཞིན་འདུག འཛུམ་གྱིས་ཁེངས་པའི་ངོ་གདོང་ལས་མི་
དེ་དག་གིས་ང་ལ་ལྐོག་གྱུར་གྱི་གསང་བ་ཞིག་བཤད་རྩིས་ཡོད་
ཅིང་། མཚམས་ཤིག་ལ་མི་འགས་ངའི་གམ་ན་ཡོད་པའི་ཤ་དང་
ཚོད་མ་དག་རི་སྤྱང་ཤ་ལ་རྔམ་པ་བཞིན་ཧམ་ཟ་བྱེད་བཞིན་
འདུག ཁོ་ཚོའི་སླུ་བྲིད་ཀྱི་མིག་ཟུང་ལས་མི་སེམས་ཧ་ལས་པར་
བྱེད་པའི་ཁོང་འཛུམ་གྱི་འོད་ཟེར་མང་བོ་ཕྱོགས་བཞིར་འཕྲོ་
བར་བྱེད། ངས་ཁོ་ཚོའི་རྣ་ཅོག་གི་འོག་དང་མ་ནེའི་འོག་ན། ཡ་
མཚན་པའི་འཛུམ་མདངས་མང་བོ་ལྷུག་ལྷུག་ཏུ་གྲོལ་བ་མཐོང་
བས་ཅི་ཞིག་གིས་ང་ལ་འཇིགས་སྐུལ་བཞིན་པ་ཚོར།
ངའི་སེམས་ལ་འཇིག་རྟེན་མི་ཡུལ་འདིར་འདི་འདྲའི་
འཛུམ་མདངས་ཡ་མཚན་པ་ཞིག་ཀྱང་ཡོད་དམ་སྙམ་ཞོར། ཉེ་
འཁོར་གྱི་མི་གཞན་དག་དང་འདྲ་བར། ངས་ཀྱང་ཤ་དང་
ཚོད་མ་རྔམ་ཟ་བྱས། ཆང་དང་འོ་ཇ་རྔམ་འཐུང་བྱས། འོན་
ཀྱང་། ཅང་མ་འགོར་བར་བདག་གི་མིག་མདུན་གྱི་ཕུན་ཚོགས་
ཡོད་ཚད་སྐད་ཅིག་ཉིད་དུ་མི་མངོན་པར་གྱུར། །
སྐབས་ཤིག་ལ་མི་ཚོགས་སྔར་ལས་ཀྱང་ཇེ་མང་ནས་ཇེ་
མང་དུ་སོང་ནས། ཕྱི་རྒྱལ་གྱི་“བང་སོ་འབྲུ་མཁན”ཞེས་པའི་
སྐྲག་སྣང་སློང་བར་བྱེད་པའི་གློག་བརྙན་དེའི་ནང་། མིའི་ཁོག་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་ལ་ངེས་མེད་དུ་འཛུལ་འགྲོ་བའི་འབུ་ནག་དེ་དག་དང་འདྲ་
བར་ངའི་ལུས་ཐོག་ལ་བཞུར་གྱིན་འདུག ད་ལྟ་བདག་གི་ཁ་ཁོ་
ན་མ་གཏོགས་འགུལ་མི་ཐུབ་པར་གྱུར། ཅང་མ་འགོར་བར་མི་
ཚང་མས་ངའི་ཁོག་གི་རྒྱུ་མ་དང་དོན་སྣོད་རྣམས་འཕྲོག་རེས་
བྱེད་བཞིན་འདུག བསམ་བློ་བའི་རྒྱུ་མ། བསམ་བློ་བའི་དོན་
སྣོད། བསམ་བློ་བའི་་་་་ང་སྐྲག་མ་དངངས་ཀྱིས་སད་བྱུང་། ང་
སྔར་གྱི་ཁ་མལ་དེ་ན་གཉིད་འདུག སློབ་གྲྭའི་ཁོར་ཡུག་དལ་
འཇགས་སེར་འདུག་ཅིང་། ལམ་གྱི་གཡས་གཡོན་ན་བཀར་ཡོད་
པའི་ལམ་སྒྲོན་གྱི་འོད་རྟ་རྔ་ཙམ་ལས་མཐོང་སྣང་གི་ཡོད་ཚད་
མུན་པ་ཁོ་ནར་གྱུར་འདུག མུན་པའི་ཁྲོད་ནས་ནག་རོག་གེར་མི་
སེམས་སྐྱི་གཡའ་བར་བྱེད་པའི་ངོས་མི་ཟིན་པའི་དངོས་པོ་འགའ་
སྐབས་འགར་གསལ་ལ་སྐབས་འགར་མི་སྣང་བར་གྱུར་འགྲོ་
བས། ཕ་ཡུལ་རི་གྲོང་གི་མི་རྣམས་གླེང་བར་སྤྲོ་བའི་འདྲེ་སྲིན་
ཞེས་པ་ནི་འདི་འདྲ་ལ་ཟེར་བ་ལོས་ཡིན་སྙམ་པར་བྱེད།
ང་གནས་འདིར་དུས་ཡུན་ག་ཙམ་ལ་གཉིད་ལོག་ནས་
བསྡད་པ་མི་ཤེས་ན་ཡང་། སློབ་གྲོགས་རྣམས་སྔ་མོ་ནས་གཉིད་
ཀྱི་ཞིང་ཁམས་སུ་ལོག་སོང་བ་ལོས་ཡིན། དར་མ་འཛིན་གྲྭའི་བུ་
མོ་ཚོ་ཉལ་སའི་སྤྱོད་ཁང་གི་དྲ་མིག་བརྒྱུད་དེ། འོད་ཀྱི་སྐུད་པ་
ཕྲ་མོ་ཁྲི་ཕྲག་དུ་མ་སྟོབས་དང་ཤུགས་ཀྱིས་ཕྱི་ལ་ཤོར་ཡོང་ནས་
58



མི་རབས་ཤིག་གི་ཉིན་འགའ།
ལྷིང་འཇགས་འདྲེས་མའི་མག་མོག་གི་ཁོར་ཡུག་ཅིག་བསྐྲུན་
འདུག སློབ་གྲྭའི་ཁོར་ཡུག་གི་ལྷིང་འཇགས་འདིས་ད་གཟོད་
མུན་ནག་གི་འཇིག་རྟེན་ལ་མུན་ནག་གི་ལྷིང་འཇགས་མཁོ་བའི་
གནས་ལུགས་དེ་བདེན་པར་སྒྲུབ་འདུག
ང་ཡར་ལངས་རྩིས་བྱས་པ་ན་སྒལ་གཞུང་ནས་ན་ཟུག་
ཅིག་ཡར་བཙངས་ཡོང་། ལུས་ཧྲིལ་བོར་ཅི་ཞིག་གིས་མནན་
ཡོད་པ་ལྟར་ལྗིད་ཏིག་ཏིག་ཏུ་གྱུར། ད་ཅིའི་ལྟོགས་ནས་སྔོན་
མི་ཐུབ་པའི་ཚོར་བ་དེ་དག་ཇི་ལྟར་ཡལ་བའང་མ་ཤེས་པར་
མེད་པར་གྱུར་འདུག ལུས་ཀྱི་ཟུངས་ཟད་པ་ཡིན་ནམ། ཡང་ན་
གནམ་གཤིས་ཇེ་འཁྱག་ལ་སོང་བས་ཡིན་ནམ། ང་ལ་ཤ་གསེང་
ནས་གྲང་འདར་བྱུང་བས་ལུས་ཡོངས་རྫོགས་ཧ་ཅང་གྲང་བའི་
སྣང་བ་བྱུང་། ལྡུམ་ར་ཆུང་ཆུང་འདི་ལས་ཕྱིར་འབུད་འདོད་ཀྱི་
འདུན་པ་འགོག་ཏུ་མེད་པ་ཞིག་དེ་མར་བྱུང་ན་ཡང་། སློབ་གྲྭའི་
སྒྲིག་ལམ་ལྟར་ན་དགོང་མོའི་ཆུ་ཚོད་བཅུ་བའི་སྟེང་སློབ་མའི་
ཉལ་ཁང་གི་སྒོ་གཏན་དགོས་པས། ད་ནི་ནམ་གུང་ཡོལ་ནས་
དུས་ཚོད་གསུམ་པ་ལ་བསླེབས་འདུག་པ་འདྲ་བས་ང་ལྡུམ་ར་
འདི་ལས་གཞན་གང་ཞིག་ལ་འགྲོ་འམ།
ངའི་ཉེ་འགྲམ་ཀུན་པོ་ངོ་མ་ལྷིང་འཇགས་ཀྱིས་ཁེངས་
འདུག ངའི་ལུས་ཀྱི་ཁྲག་རྩ་རེ་རེ་ནས་རྒྱུགས་མྱོང་ཞིང་། བདག་
59



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལ་མི་འཇིགས་པའི་སྤོབས་པ་དང་། ལྷད་མེད་པའི་རྨི་ལམ་སྦྲུམ་
དུ་བཅུག་མྱོང་བའི་ན་གཞོན་ཞིག་གི་ཁྲག་གི་བཞུར་རྒྱུན་དེ། དོ་
དགོང་གི་ནམ་མཁའ་འདིའི་འོག་དང་མུན་པའི་ཁོར་ཡུག་འདིའི་
ལྷིང་འཇགས་ཁྲོད་གྲག་མེད་འགུལ་མེད་དུ་གྱུར་སོང་བ་ཨེ་ཡིན་
ནམ། རྒྱང་རིང་གི་ཆེས་རྒྱང་རིང་བའི་སྟོང་བའི་ཁམས་ན། འོད་
ཀྱི་ཟེགས་མ་ཉག་ཕྲ་བའི་གོ་ལ་ཞིག་གིས་ང་ལ་འཕྱ་བཞིན་ཡོད་
དམ། །
གནམ་གཤིས་ཇེ་འཁྱག་ནས་ཇེ་འཁྱག་ལ་འགྲོ་བཞིན་
པས་ཡིན་ནམ། ངའི་རྐང་བ་ཡ་གཅིག་ང་དང་རྒྱང་བཀྱེད་ནས་
ཐག་རིང་ཐག་རིང་ཞིག་ལ་འགྲོ་བཞིན་འདུག རྐང་བའི་མཛུབ་
མོ་རྣམས་ཀྱང་ཚོད་མེད་དུ་ཇེ་ཆེར་སོང་ནས། བདག་གི་དྲན་
པའི་སྒོ་མོ་ཆུང་ཆུང་འདིའི་བུ་གའི་ནང་ལ་བཙན་གྱིས་འཛུལ་
བྱུང་། རིག་པ་ཇེ་གསལ་ལ་སོང་བ་དང་བསྟུན་ནས། ངའི་ལུས་
པོ་ཡང་བསྐྱར་དབུགས་ལྒང་ཞིག་དང་འདྲ་བར་རང་དགར་བར་
སྣང་ལ་གཡེང་བར་བྱས། ཇི་ལྟར་བསྟུན་པ་བསྐྱེད་ཀྱང་དེ་ལྟར་
ཅི་བྱེད་འདི་བྱེད་མེད་པ་ཞིག་ཏུ་གྱུར་འགྲོ།
འཁྲུལ་སྣང་གིས་བསླངས་པའི་རྟོག་པའི་སྒོ་མོ་གོར་གོར་
དེ་བཙན་གྱིས་གཏན་ཐབས་སུ། ངས་བསམ་གཟས་ནས་དྲན་
པའི་གཏིང་ནས་བསམ་གཞིགས་བྱེད་རིན་མེད་པའི་འདས་སོང་
6o



མི་རབས་ཤིག་གི་ཉིན་འགའ།
གི་དོན་དག་མང་བོ་ཞིག་ལ་འདང་བརྒྱབ་ཅིང་། གནའ་རབས་
རྩོམ་རིག་ཁྲིད་མཁན་གྱི་དགེ་རྒན་ལགས་ཀྱི་ནུབ་ལྭ་དང་། གོང་
དཀྲིས། ཚི་ལེན་སོགས་རེ་རེ་བཞིན་དྲན་པའི་སྒོ་མོར་ཉར་ན་
ཡང་ནུས་པ་མ་ཐོན། དེ་ལས་ལྡོག་སྟེ་ངའི་རྐང་བའི་མཛུབ་མོ་
རྣམས་ད་ཅི་ལས་ཀྱང་ཇེ་ཆེ་ནས་ཇེ་ཆེར་འགྲོ་བཞིན་འདུག
ན་ཟུག་མིན་ལ་བདེ་བའི་སྣང་བ་ཡང་མིན་པའི་འཁྲུལ་
སེམས་ཀྱིས་བསླངས་པའི་སེམས་ཀྱི་མནར་གཅོད་དེ་ལ་གཡོལ་
ཆེད། ངས་རྐང་བའི་མཛུབ་མོ་རྣམས་འགུལ་དགོས་བསམས་
ནས་རྐང་བ་ཡར་འགྱོག་གྲབས་བྱས་ཀྱང་། ལུས་སྨད་ན་སྟོབས་
ཤུགས་མི་འདུག ངའི་རྐང་བ་ཞ་སོང་བ་ཡིན་ནམ། འདི་ལྟར་
བསྡད་ན་ང་རང་འཆི་རྒྱུ་ལས་མེད་པས། ལག་པ་ས་ལ་འཁེན་
ནས་བཙན་གྱིས་ཡར་ལངས་པ་ན། མུན་ནག་གི་མངལ་ན་ཅི་
བྱེད་འདི་བྱེད་མེད་པའི་བྱིས་པ་རྫོབ་པོ་ཞིག་དང་འདྲ་བའི་ས་
གཞི་ཡོངས་རྫོགས་འཁོར་ལོ་བཞིན་དྲག་ཏུ་འཁོར་བྱུང༌། །
དེར་མཐུད་ནས་ངའི་མགོ་བོ་འདི། ཡང་བསྐྱར་བར་སྣང་
ཁམས་ན་མཁའ་དབུགས་ལ་བརྟེན་ནས་ཡར་འཕགས་བཞིན་
པའི་བྱ་སྤུ་ཞིག་དང་འདྲ་བར། ཇེ་མཐོ་ནས་ཇེ་མཐོར་སོང་སྟེ་
ལུས་པོ་དང་མགོ་བོ་གཉིས་ཁ་ཁར་གཏོང་བཞིན་འདུག རྐང་བ་
གང་ལ་སྤོས་ཡོད་པ་མི་ཤེས་ན་ཡང་། དཀའ་བ་བརྒྱ་ཕྲག་བརྒྱུད་
ཏ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དེ་ང་ཡར་ལ་ལངས་ཐུབ་ཙམ་བྱུང་། རང་ཉིད་སློབ་གྲྭའི་ཉལ་
ཁང་གི་གཡས་འགྲམ་ན་ཡོད་པའི་མེ་ཏོག་ལྡུམ་རའི་ནང་ཉལ་
ཡོད་པ་གསལ་བོར་ཤེས་བྱུང་།
རང་གི་སེམས་ཁ་གསོ་བའི་ཆེད་དུ་དྲན་པའི་སྒོ་མོ་ཉལ་
ཁང་གི་ཕྱོགས་སུ་བསྐོར་བ་ཡིན། གལ་ཏེ་ང་རང་རྒྱུན་ལྡན་ལྟར་
ཡར་ལངས་ནས་རྒྱུན་ལྡན་ལྟར་གོམ་པ་སྤོ་ཐུབ་པའི་དབང་དུ་
བཏང་ཚེ། འདི་ནས་གོམ་པ་སུམ་བཅུའི་མཚམས་སུ་ཉལ་ཁང་
གི་སྒོ་ཁར་བསླེབས་ཐུབ། ཉལ་ཁང་གི་རྒྱུ་སྒོ་སྲུང་མཁན་གྱི་རྒྱུ་
མོ་དེས། ང་མཐོང་མ་ཐག་མྱུར་དུ་ངའི་གམ་ལ་རྒྱུགས་ཡོང་ནས་
ངའི་ལག་པ་ནས་བཟུང་སྟེ་སུམ་ཐོག་གི་ང་ཉལ་སའི་ཁང་མིག་
ནང་བསྐྱལ་ངེས་སམ།།
ནམ་གུང་ཟིན་ཡོད་ཀྱང་ཕྱི་རོལ་ན་ལུས་ཡོད་པའི་སློབ་གྲྭ་
ཆེན་མོའི་མིང་གིས་གཡོགས་ཡོད་པའི་ང་ལ་མཚོན་ན། གཞན་
གྱིས་དེ་ལྟར་བྱེད་དགོས་པའི་ཐུན་མོང་མ་ཡིན་པའི་ཁྱད་ཆོས་
ཅི་ཞིག་ཡོད་དམ། གལ་ཏེ་ང་ཉལ་ཁང་དུ་འགྲོ་བའི་དབང་དུ་
བཏང་ན། ངས་མིང་ཐོ་འགོད་དགོས་ཤིང་། རང་གི་མིང་དང་
འཛིན་གྲྭ། བྱ་བ་ཅི་ཞིག་གི་ཆེད་དུ་ནམ་གུང་ཡལ་རག་བར་དུ་
སློབ་གྲྭར་མ་ལོག་པའི་རྒྱུ་མཚན་རྣམས་གཅིག་གཅིག་གཉིས་
གཉིས་སུ་གསལ་བཤད་བྱ་དགོས། དེ་ལྟར་ཆོག་མཆན་ཐོབ་རྗེས་



མི་རབས་ཤིག་གི་ཉིན་འགའ།
ད་གཟོད་རང་གི་ཉལ་ཁང་དུ་སོང་ཆོག་མོད། ངས་དེ་ལྟར་མ་
བྱས། དེ་ལྟར་བྱེད་པའི་དགོས་པ་ཡང་མི་འདུག དེ་བས་ང་ཡང་
བསྐྱར་ད་ཅིའི་ཁ་མལ་དེ་ནས་ཕྱིར་ཁ་སྦུག་ཏུ་ཉལ་བ་ཡིན། རྣ་
ཅོག་ནང་ནས་ཡང་བསྐྱར་ཚག་སྒྲ་ལྟ་བུའི་གྲག་འགུལ་ཡ་མཚན་
ཅན་ཞིག་འབྱུང་མགོ་བརྩམས། །
དུས་ཚོད་ཕྱེད་ཙམ་འགོར་རྗེས། ལུས་ཀྱིས་མགོ་བོ་མི་
ལྕོགས་པའི་ཚོར་བ་སྐྱུག་ལོག་གེར་བ་དེས་ང་ལ་ཡང་བསྐྱར་ངོ་
རྒོལ་བྱས་ཡོང་ལུས་པོ་ཡོངས་རྫོགས་ད་སྔོན་ལས་ཀྱང་ཇེ་འཁྱག་
ཏུ་སོང་ནས་ལུས་ཀྱི་མགོ་རྔ་མེད་པར་གྲང་འདར་བྱུང་ཞིང་། བྱ་
སྤུ་ཞིག་དང་འདྲ་བའི་མགོ་བོ་འདི་རང་ལུས་ལ་འབྱར་ནས་ཅང་
མ་འགོར་བར་ཇེ་ལྕི་ནས་ཇེ་ལྕི་རུ་འགྲོ་བཞིན་འདུག
བོད་མི་རྣམས་རྒྱུན་དུ་གླེང་བར་དགའ་བའི་འཇིགས་རུང་
གི་འཆི་འཕོའི་གོ་རིམ་ནི་འདི་འདྲ་ཞིག་ཡིན་ནམ། ང་རང་འདི་
ལྟར་འཆི་རུང་ངམ། ང་རང་འཆི་མི་རུང་བའི་རྒྱུ་མཚན་གང་
ཡོད་དམ།
ལྟ་ཕྱོགས་ཤིག་གིས་གོམ་པ་བདུན་ཙམ་གྱི་ས་ན། སྡོང་
ལོ་ཆེར་མ་རྒྱས་པའི་མེ་ཏོག་གི་གཞུང་རྟ་མང་བོ་ཕོན་པོར་
སྐྱེས་ནས་ཕྱོགས་གཅིག་ལ་འདུས་ཏེ་ནག་རོག་གེར་ཡོད་པ་
མཐོང་། སྣང་བ་ཞིག་ལ་དབྱར་གྱི་ཚ་གདུང་གིས་མནར་བའི་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སྐྱེས་འགྲོ་ཞིག་གིས་གྲིབ་བསིལ་སྣུམ་པོའི་སྡོང་རྒན་ཞིག་མཐོང་
པ་ཇི་བཞིན། རང་ལུས་ཀྱིས་མི་ལྕོགས་པ་ཤེས་བཞིན་དུ། ལག་
པ་གཉིས་ཀ་ས་ལ་འཁེན་ནས་དལ་མོར་དེའི་ཕྱོགས་ལ་ནུར་གོག་
བྱེད་པའི་ལྟ་གོན་བྱས། ཡིན་ན་ཡང་ལུས་ཀྱི་ཟུངས་ཟད་པ་ལས་
ང་འགུལ་ཙམ་ཡང་བྱེད་མ་ཐུབ།
ངས་ཡང་བསྐྱར་ཚོད་ལྟའི་ཚུལ་དུ་ལག་པ་གཉིས་ས་ལ་
འཁེན་ནས་ཡར་ལངས་རྩིས་བྱས་ཀྱང་ནུས་ཤུགས་ཁྱོན་ནས་མི་
འདུག མི་ཡུལ་ལ་ཞེན་ཆགས་སྐྱེས་བཞིན་པས་ལན་ནམ་ཡང་
ན་རང་ཉིད་སྔོན་ཆད་གཏན་ནས་བརྒྱུད་མ་མྱོང་བའི་འཆི་བ་ལ་
སྐྲག་པས་ཡིན། འཇིག་རྟེན་འདིའི་གསང་བ་ལ་ལ་ཞིག་དངོས་
གནས་མིའི་བློ་རིག་ཙམ་པོ་བ་འདིས་ཤེས་དཀའ་མོ་རེད་ཨང་།
ངས་རང་ལ་ནུས་ཤུགས་མེད་པ་ཤེས་བཞིན་དུ། སྐྱེས་
སྟོབས་ཆེ་བའི་མེ་ཏོག་གི་སྡོང་བུ་དག་གི་གསེབ་ལ་ཡང་བསྐྱར་
ནུར་གོག་བྱ་འདོད་བྱུང་། །
གནས་གན་ངོ་མ་གང་རེད། མེ་ཏོག་གི་སྡོང་བུ་དུ་མ་
ཕྱོགས་གཅིག་ལ་འདུས་པའི་ནག་རོག་རོག་གི་གྲིབ་མ་ཞིག་
མིན་ནམ། བདག་གི་རྨི་ལམ་གྱི་ཟུར་དུ་མ་ནས་མངོན་པའི་མི་
སྡུག་པའི་གནས་སྐབས་ཤིག་གི་སེམས་ཁམས་དེས། ངའི་མཐའ་
མཇུག་གི་གནས་མལ་དེ་སྡོང་བུ་དེ་དག་གི་གསེབ་ཡིན་པའི་དྲན་



མི་རབས་ཤིག་གི་ཉིན་འགའ།
པ་ཡང་ཡང་བསླངས་བྱུང་།
ང་ཚོ་མིའི་རིགས་ནི་སྐབས་ལ་ལར་ཇི་འདྲའི་ཉམ་ཆུང་
ཞིང་ནུས་མེད་ཀྱི་སྲོགས་ཆགས་ཤིག་རེད་ཨང་། ང་ཚོ་ཅིའི་
ཕྱིར་འཇིག་རྟེན་འདི་ལ་ཞེན་ཆགས་དེ་འདྲ་ཞིག་ཡོད་དགོས་
སམ། འཇིག་རྟེན་འདིས་ང་ཚོའི་ལོག་ཕེབས་ལ་བསུ་མ་དང་སྐྱེལ་
མ་ཅི་ཡང་གནང་མ་མྱོང་ལ། ཐ་ན་ང་ཚོའི་ལོག་ཕེབས་ལ་འཛུམ་
མདངས་ཙམ་ཡང་བསྟན་མ་མྱོང་། ང་ཚོ་ཕྱི་མའི་ཡུལ་ལ་འགྲོ་
སྐབས་རང་གི་རྒྱུ་ནོར་ལས་ཁབ་སྐུད་པ་ཙམ་ཞིག་འཁྱེར་བའི་
རང་དབང་མེད་ལ། རང་ལ་དབང་མྱོང་ཞིང་དབང་ཆོག་ཆོག་
གི་ལུས་པོ་འདི་ཡང་འཁྱེར་མི་རུང་བ་མ་ཡིན་ནམ། དོ་དགོང་
གི་བདག་གི་གནས་སྐབས་དང་མུན་ནག་གི་བཏུམས་པའི་སྣོད་
བཅུད་དང་། སྣོད་བཅུད་དེའི་མཛེས་སྡུག་གི་ཕུགས་ན་སྐུང་ཡོད་
པའི་མི་སེམས་ཀྱི་རྨ་ཁ་དེ་དག་ནམ་དུས་སུ་སྣང་མེད་ཞི་བའི་
ཁམས་ལ་འཐིམ་ངེས་སམ།
མགོ་ནང་ནས་ཟུག་གཟེར་ཡང་ཡང་བརྒྱབ་པས། ལུས་པོ་
འདི་རིམ་གྱིས་བདག་ལ་མི་དབང་བར་གྱུར། ད་སྔོན་དབུགས་
ལྷང་ཞིག་ལྟར་བར་སྣང་ན་རང་དགར་གཡེང་བཞིན་པའི་མགོ་
བོ་དེ། ད་ནི་ནམ་མཁའི་མཐོངས་ན་ཡོད་པའི་སྐར་ཕྲན་ཞིག་
དང་འདྲ་བར་རེ་གསལ་རེ་མོག་གིས་རིམ་གྱིས་རྒྱང་ནས་རྒྱང་ལ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཆས་ཏེ་མི་སྣང་བར་གྱུར། ངའི་དྲན་པའི་སྒོ་མོ་ཐམས་ཅད་གློག་
གཟིམ་པ་ལྟར་ཁ་དོག་ནག་ནག་ཅིག་ལ་འགྱུར་བཞིན་འདུག ང་
རིམ་གྱིས་གང་ཞིག་ལ་ཆས་བཞིན་འདུག
66



མི་རབས་ཤིག་གི་ཉིན་འགའ།
ལེའུ་གསུམ་པ།
ཁྱོན་ཡངས་པའི་རྩྭ་ཐང་གི་ཕང་ན། ཕུང་བོ་སྟོབས་ཆེ་ཞིང་
ངོ་གདོང་ཧྲིལ་བོར་སྤུས་ཁེངས་པའི་མི་ཞིག་གི་མདུན་ཐད་ན་
ང་ཉམ་ཆུང་ཆུང་གིས་འགྲེང་ཡོད་ཅིང་། སྐབས་ཤིག་ལ་པུས་
མོའི་ལྷ་ང་ས་ལ་སྦྱར་ནས་མི་སྟོབས་པོ་ཆེ་དེ་ལ་ཅི་ཞིག་བཤད་
བཞིན་འདུག ངས་རང་གི་རྐང་སྣམ་གྱི་ཁུག་མ་ནང་ནས་རྒྱབ་
ཤོག་དམར་བོ་ཡིན་པའི་དཔེ་དེབ་ཆུང་ཆུང་ཞིག་མི་དེར་སྤྲད་པ་
དང་། མི་དེས་བདག་གིས་བྱིན་པའི་དཔེ་ཆ་དེ་ལག་ཏུ་བླངས་
ནས། ཞལ་ངོ་ལ་བརྩེ་བ་བྲལ་ཞིང་གཡོ་སྒྱུའི་ཀུན་ནས་བསླངས་
པའི་ཁོང་འཛུམ་ཞིག་ལངས་ཞོར། རལ་གྲི་རྣོ་ངར་ཅན་རིང་ཐུང་
ལ་འདོམས་པ་བཞི་ཙམ་ཡོད་པ་ཞིག ཚམ་ཚོམ་མེད་པར་ང་ལ་
གཟས་ནས་ངའི་ལག་པ་གཡས་པའི་སྟེང་ལ་གནད་དུ་བསྣུན་
བྱུང་། ངས་ཐེངས་དུ་མ་ལ་མི་རྣམས་རོགས་རམ་ལ་འབོད་
ཐབས་སུ་སྐད་ཆེན་པོས་བོས་ན་ཡང་། མཐའ་མེད་པའི་རྩྭ་ཐང་
འདི་ན་ངེད་གཉིས་མ་གཏོགས་མི་གཞན་པ་མི་འདུག་པས། ང་
རང་ཐབས་ཟད་ཨུ་ཐུག་གི་གནས་སུ་གྱེར་དགོས་བྱུང༌། བདག་
གི་སྐྲག་སྣང་དེ་དག་གིས་བསླངས་པའི་སྙིང་གི་འཕར་ལྡིང་གི་
སྡིག་སྒྲ་དེ་ཇི་འདྲའི་གདུག་རྩུབ་ཀྱིས་ཁེངས་ཡོད་ཨང་། ངས་
67



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མཚམས་ཚིགས་མེད་པར་ཡང་དང་བསྐྱར་དུ་འུར་བརྒྱབ་
པས། གློ་བུར་དུ་མི་བོ་ཆེ་དེ་འཇའ་ཡལ་བ་ལྟར་གར་སོང་ཆ་མེད་
དུ་གྱུར། །
མ་གཞི་དེ་ནི་རྨི་ལམ་ཞིག་རེད། ང་རྨི་ལམ་འཇིགས་སུ་
རུང་བ་དེ་ལས་སད་བྱུང་།
ངས་རྨི་ལམ་ནང་ནས་སྐད་གཏད་དེ་འུར་བརྒྱབ་
པས། སློབ་གྲོགས་འགས་ང་ལ་ཅི་ཞིག་བྱུང་སོང་སྙམ་ནས་ངའི་
ཕྲག་པ་ནས་བཟུང་ཏེ། རིན་ཆེན་ཞེས་ངའི་མིང་ནས་འབོད་ཞོར་
ལུས་སྟོད་སྤྲུགས་སྤྲུགས་བྱེད་བཞིན་འདུག ང་གཉིད་ལས་སད་
རྗེས་ཉེ་འགྲམ་གྱི་མི་རྣམས་རིམ་གྱིས་ལྷོད་ལ་བབས་པས་བྲེལ་
ཚུབ་ཀྱི་རྣམ་པ་དེ་ཞི་འཇགས་སུ་གྱུར། རྒྱུས་མེད་ཅིང་འདྲིས་ཆེ་
བའི་དྲི་མ་ཞིམ་པོ་ཞིག་ཁང་མིག་ཧྲིལ་བོར་ཁྱབ་འདུག་ཅིང་། མི་
སྐད་རེ་གཉིས་རྒྱང་རིང་རྒྱང་རིང་གི་གནམ་སའི་མཚམས་ནས་
སྐབས་འགར་གསལ་ལ་སྐབས་འགར་ཅི་ཡང་མི་གོ་བའི་ཚུལ་དུ་
ངའི་རྣ་ལམ་དུ་བརྒྱུད་ཡོང་། ཅང་མ་འགོར་བར་བདག་གི་དྲན་
པ་རིམ་གྱིས་ཇེ་གསལ་ལ་འགྲོ་བཞིན་འདུག དེ་དང་བསྟུན་ནས་
མི་དེ་དག་ལས་གཅིག་ནི་ང་ཚོའི་འཛིན་གྲྭའི་ཀྲུའུ་རིན་ཡིན་པ་
ཤེས། །
ལུས་སེམས་བདེ་ལ་བབས་པ་དང་བསྟུན་ནས། ངས་
68



མི་རབས་ཤིག་གི་ཉིན་འགའ།
ཁོ་ཚོའི་སྐད་ལ་གཞིགས་ཏེ་མི་སུ་སུ་ཡིན་པ་ཚོད་དཔག་བྱེད་
ཞོར། ཉེ་འགྲམ་གྱི་མི་རྣམས་ལ་བལྟ་འདོད་བྱུང་མོད། ཡིན་ན་
ཡང་ངའི་ཁ་གཏད་ན་འབུ་སྲིན་ཞིག་ལྟར། གནམ་ཁེབས་ཀྱི་ངོས་
སུ་འབྱར་ནས་ཡོད་པའི་གློག་སྒྲོན་གྱིས་ཁ་རོག་གེར་ང་ལ་མིག་
ཟུང་འགྱེད་མི་ཉན་པའི་ཉེན་བརྡ་རུ། འོད་ཟེར་གྱི་ཉག་མ་མང་
བོ་ཆར་བ་ལྟར་ངའི་མིག་གི་རྒྱལ་མོར་གཟས་ནས་སྤྲོས་བྱུང་བས་
ངས་ཀྱང་མིག་ཟུངཕྱིར་བཙུམས་པ་ཡིན། །
ང་སད་པ་འདིས་ཅི་ཞིག་གསལ་བཤད་བྱས་པ་ཡིན་
ནམ། འཇིག་རྟེན་མི་ཡུལ་ལ་བསླེབས་མྱོང་བའི་མི་ཞིག་ལ་འཆི་
བདག་གིས་ཀུ་རེ་ཐེངས་ཤིག་རྩེ་རྗེས་མ་སྨིན་པའི་སིལ་ཏོག་ནང་
བཞིན་ཕྱིར་རང་ཉིད་ལ་རང་གི་མི་ཚེའི་ཕྱེད་ཀ་འཚོལ་དགོས་
པའི་རེ་བ་བཏོན་པ་དང་འདྲའམ། དཀོན་མཆོག་གིས་ཀྱང་ང་
རང་འདི་ལྟར་འདས་ལོག་བརྒྱབ་ཏུ་བཅུག་པ་ནི་དངོས་གནས་
སུས་ཀྱང་མི་ཤེས་པའི་ཀུ་རེ་ཆེན་པོ་ཞིག་མ་ཡིན་ནམ། །
ངས་བསམས་ན་ཆོས་གཞུང་ནང་བཤད་པའི་ལས་ཀྱི་སྡིག་
སྒྲིབ་མ་དག་པའི་མི་དེ་དག་ལས་གཅིག་ནི་ཕལ་ཆེར་ང་ཡིན་རྒྱུ་
རེད། ལས་མ་དག་པའི་དབང་གིས་ད་ལྟ་ཡང་བསྐྱར་འཇིག་རྟེན་
འདིར་འདས་ལོག་བརྒྱབ་ཏུ་བཅུག་ནས་སྔར་ཀྱི་སྡིག་བསགས་ཀྱི་
ལས་འཕྲོ་དེ་རང་ཐོག་ཏུ་ལེན་དགོས་སོང་བ་མ་ཡིན་ནམ།
69



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ངའི་དྲན་འཛིན་གྱི་གཞི་རུ་དགོང་མོ་དེར་མེ་ཏོག་ལྡུམ་
ར་ནང་ནས་འཕག་འཚག་ཇི་ལྟར་བརྒྱབ་པའི་ཚུལ་མ་གེ་མོག་
གེ་ཞིག་ཤར་ཡོང་ཞིང་། རིམ་གྱིས་ཇེ་གསལ་ལ་འགྲོ་བཞིན་
འདུག འོན་ཀྱང་ང་ལ་མཚོན་ན་འཆི་བ་ལ་འཐབ་རྩོད་བྱས་པའི་
དགོང་མོ་དེའི་གནས་ཚུལ་རྣམས་མི་སུ་ལ་ཡང་བཤད་འདོད་
མེད་ཅིང་། དེ་དག་རེ་རེ་ལ་བསམ་བློ་གཏོང་འདོད་ཀྱང་མི་
འདུག་པས། འདས་སོང་བའི་དྲན་པ་དེ་དག་ཀླད་པ་ནང་ནས་
ཕྱིར་ཕུད་ཐབས་མི་བྱེད་ཀ་མེད་དུ་གྱུར།
ལག་པ་གཡས་པའི་ཁྲག་རྩ་ནས་འཁྱག་བསིལ་བསིལ་
གཤེར་ཁུའི་བདག་ཉིད་ཅན་ཞིག་བདག་གི་ལག་ངར་དང་དཔུང་
བ་བརྒྱུད་ནས་བར་མ་ཆད་པར་ཡར་ལ་འགྲོ་བཞིན་འདུག ཁོ་
ཚོའི་འཚབ་འཚུབ་ཀྱིས་བསླངས་པའི་འུར་སྒྲ་ཡང་རིམ་གྱིས་ཇེ་
ཆུང་ལ་སོང་བ་དང་བསྟུན་ནས། འཛིན་གྲྭའུ་ཀྲུའུ་རིན་གྱིས་
པན་ཀྲང་གི་རྣ་ལམ་དུ་སྐད་མགོ་ཇེ་དམའ་རུ་བཏང་ནས་ཅི་
ཞིག་བཤད་བཞིན་འདུག་ན་ཡང་ནང་དོན་གསལ་བོ་ཞིག་གོ་
མ་བྱུང་། ཁོང་གིས་སྐད་ཆ་བཤད་ཚར་རྗེས་ནད་ཁང་གི་རྒྱ་སྒོ་
ཕྱེ་བའི་སྒྲ་དང་། དེ་ནས་ཕྱིར་གཏན་པའི་སྒྲ་ཡང་མོ་ཞིག་གྲག་
ཡོང་། མཐུད་ནས་ཁང་མིག་ཧྲིལ་བོར་གྲག་འགུལ་ཅི་ཡང་མེད་
པར་གྱུར།



མི་རབས་ཤིག་གི་ཉིན་འགའ།
ང་རང་སྨན་ཁང་འདིའི་ནང་དུ་སུ་ཞིག་གིས་བསྐྱལ་ཡོང་
བ་ཡིན་ནམ། དྲན་པའི་ཡོལ་བའི་ངོས་སུ་ཡང་བསྐྱར་ཉལ་ཁང་
གཡས་འགྲམ་གྱི་མེ་ཏོག་ལྡུམ་རའི་ནང་བྱུང་བའི་དགོང་མོ་དེའི་
དྲན་པ་རབ་རིབ་དག་ཤར་ཡོང་། ང་ལ་གནམ་ཁབ་འཛེར་ཡོད་
པས་ལུས་ཀྱི་ཆ་ཤས་གང་ཞིག་ལ་བདེ་སྣང་གིས་ཁྱབ་སྟེ། ལུས་པོ་
ཡོངས་རྫོགས་རིམ་གྱིས་ཇེ་ཡང་ནས་ཇེ་ཡང་ལ་སོང་། དེ་ལྟ་ན་
ཡང་ངའི་ཚོར་བ་སྐྱེན་པའི་རྣམ་ཤེས་ཕྲ་མོ་འདི་ཡང་བསྐྱར་ནང་
དུ་བསྡུ་བཞིན་ཡོད་པས། ཉེ་འགྲམ་ཀྱི་དངོས་པོ་རྣམས་ང་དང་
རྒྱང་ཐག་ཇེ་རིང་ལ་འགྲོ་བཞིན་འདུག ཐེངས་འདིའི་འཁྲུལ་
སྣང་ལྟ་བུའི་ཚོར་བ་འདི་ནི་ཕུང་བོ་ཁམས་དྭངས་པའམ། ཡང་
ན་ལྡེམ་ཤུགས་ཀྱིས་ཁེངས་པའི་མལ་ཁྲིའི་སྟེང་བདེ་བར་ཉལ་བ་
ལས་གཉིད་སྐྱིད་པོར་རོལ་རྒྱུའི་སྔོན་འགྲོ་ཞིག་ལས། དངངས་
སྐྲག་སློང་བར་བྱེད་པའི་ཚ་འཁྲུལ་དེ་དག་ཡང་བསྐྱར་འབྱུང་མི་
སྲིད་པ་ངས་ཀྱང་གསལ་བོར་ཤེས། །
ཡིད་ཀྱི་རྣམ་ཤེས་མུན་འཐོམས་པ་ལས་སད་དེ་ཏག་ཏག་
གཟའ་འཁོར་གཉིས་འགོར་སོང་། ངའི་རྣམ་རིག་ཀྱང་ཉིན་རེ་
ལས་ཉིན་རེར་ཇེ་གསལ་ལ་འགྲོ་བཞིན་འདུག ཕྱོགས་ཡར་མར་
ལ་འདང་བརྒྱག་རྒྱུ་ཡང་མངོན་གསལ་གྱིས་ཇེ་མང་དུ་གྱུར།
ལུས་སེམས་གཉིས་ཀ་ཇེ་བདེར་སོང་བ་དང་བསྟུན་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནས། སྤྱོད་ཁང་དུ་འགྲོ་བ་སོགས་སྤྱིར་བཏང་གི་ལས་ཀ་ཕལ་
བ་རྣམས་གཞན་གྱི་རོགས་རམ་ལ་མ་བརྟེན་པར་རང་གིས་ལས་
ཐུབ། དེ་དང་མཉམ་དུ་ང་ལ་སེམས་ཁུར་གཞན་ཞིག་ཡོད་པ་
ནི། བདག་གི་ལུས་པོ་ཇེ་བདེ་ཇེ་བཟང་ལ་འགྲོ་བཞིན་པའི་
གནས་ཚུལ་འདི་འཛིན་གྲྭའི་ཀྲུའུ་རིན་དང་པན་ཀྲང་སོགས་
ཀྱིས་ཤེས་ཚེ། ང་མྱུར་དུ་སྨན་ཁང་ལས་འབུད་དུ་འཇུག་ངེས་
ཤིང་། དེ་ནས་སློབ་གྲྭར་ལོག་དགོས། སློབ་ཁྲིད་ལ་ཞུགས་
དགོས། སློབ་སྐབས་འདིའི་མགོ་བརྩམས་པ་ནས་ང་ལ་མཚོན་ན་
སློབ་གྲྭ་ནི་བཙོན་ཁང་ཞིག་དང་འདྲ་བས། དེ་ལས་འཇིགས་སུ་
རུང་བ་ཞིག་གང་ན་ཡོད། །
དགའ་འོས་པ་གཞན་ཞིག་ནི། ང་སྡོད་སའི་ནད་ཁང་
འདིའི་ནང་དུ་ཉལ་ཁྲི་གཉིས་བཞག་ཡོད་ན་ཡང་ནད་པ་གཞན་
གྱིས་ཐོ་འགོད་བྱས་མ་མྱོང་པས། ཁེར་རྐྱང་གི་སྣང་བ་དེ་དག་
ཡལ་རྗེས་ཀྱི་ང་ལ། སྔོན་ཆད་བྱུང་མ་མྱོང་བའི་རང་དབང་གི་
སྣང་བ་སྐྱིད་པོ་ཞིག་ངང་གིས་སྐྱེས་འོངས། བདག་གི་ལུས་སེམས་
གཉིས་ཀ་ལྷོད་ལ་བབས་པ་དང་བསྟུན་ནས། རང་དབང་གི་སྐྱིད་
སྣང་དེས་ངས་སྔོན་ཆད་མྱོང་བར་གྱུར་པའི་འཚོ་བའི་དཀའ་
སྡུག་གི་མནར་གཅོད་མང་བོ་ཞིག་ལ་ཁ་གསབ་བྱེད་བཞིན་པ་
དང་འདྲ། ཕལ་ཆེར་འཛིན་གྲྭའི་ཀྲུའུ་རིན་གྱིས་ཆེད་དུ་ང་ལ་
---



མི་རབས་ཤིག་གི་ཉིན་འགའ།
འདི་འདྲའི་བགོ་སྐལ་ཞིག་གནང་སྦྱིན་དུ་བསྩལ་བ་ཡིན་ན་ཡང་
ཐང་། །
ཉིན་འགའ་འགོར་རྗེས་འཛིན་གྲྭའི་ཀྲུའུ་རིན་དང་པན་
ཀྲང་གཉིས་ཉིན་གཅིག་ལ་ཐེངས་གཅིག་རེ་ལས་ང་ལ་ལྟ་རུ་
མི་ཡོང་བར་མ་ཟད། བདག་ལ་ཁམས་བདེ་འདྲི་རུ་ཡོང་བའི་
སློབ་གྲོགས་ཀྱང་ཕལ་ཆེར་མི་འདུག དེ་བས་བདག་གི་ལུས་
སེམས་གཉིས་ཀ་སྔར་ལས་ཀྱང་ལྷོད་ལ་བབས་ཏེ་ངལ་གསོ་བྱས་
ཆོག སྐབས་ལ་ལར་རང་ཉིད་གཅིག་པུ་ཡིན་དུས་ཁ་རོག་གེར་
སྨན་ཁང་གི་ར་སྐོར་ནང་ལ་འཆམ་འཆམ་མིན་ལ་སྐྱོ་བསངས་
ཡང་མིན་པའི་ལྐོག་མྱུལ་ལ་ཆས་པ་ཡིན།
སྨན་ཁང་འདིའི་ར་སྐོར་ནང་གི་བཀོད་པ་ནི་སྤྱི་གླིང་ཞིག་
དང་འདྲ། སྔོན་ཆད་ང་རང་བྱ་བ་ཙག་ཙིག་འགའི་ཆེད་དུ་
གནས་འདིར་ཐེངས་འགར་ཡོང་མྱོང་ན་ཡང་། དེ་རིང་འདྲ་
བའི་ཚོར་སྣང་ཡ་མཚན་ཞིག་བྱིན་མ་མྱོང་། བདག་གིས་དེ་
འདྲའི་དམིགས་བསལ་གྱི་ཚོར་བ་དེ་དག་ལ་བརྟེན་ནས། དེ་རིང་
ཡང་ནད་པ་མང་བོ་ཞིག་གིས་སྨན་ཁང་འདིའི་ནད་ཁང་ནང་
ན་སྡུག་བསྔལ་གྱི་མནར་གཅོད་རབས་དང་རིམ་པ་མྱོང་བཞིན་
ཡོད་ཅིང་། ང་ཁོ་ནར་ལས་ཀྱི་བཀོད་སྒྲིག་གིས་འདི་འདྲའི་རང་
དབང་གི་བགོ་སྐབས་བྱིན་པ་རེད་སྙམ།
73



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ང་སྨན་ཁང་དཀྱིལ་དབུས་ཀྱི་ཅུང་མཐོ་ས་ན་ཡོད་པའི་
ལྡིང་ཁང་ཆུང་ཆུང་དེའི་འདུག་སྟེགས་སྟེང་བསྡད་རྗེས། དེང་
གི་ཚན་རིག་ལག་རྩལ་ཟེར་བ་དེའི་ཆོ་འཕྲུལ་ལས་བྱུང་བའི་སྨན་
ཁང་འདིའི་ཕྱིའི་བཀོད་པ་ལ་རོལ་མྱོང་བྱས་པ་ཡིན། །
ནད་པ་རྣམས་སྨན་ཁང་ནས་ཞག་སྡོད་བྱེད་སའི་ཐོག་ཁང་
དེ་ང་དང་ཁ་གཏད་དུ་ཀྲོང་ངར་འགྱིང་ཡོད་ལ། མ་གལ་གྱི་སྡོང་
བོའི་གསེབ་ན་དེ་ནི་གདོན་འདྲེ་ཞིག་གི་ཕོ་བ་དང་མཚུངས། ད་
ཅིའི་སྔོན་ཏག་ཏག་ནས་ང་ཡང་འདྲེ་སྲིན་འདིའི་ཕོ་བའི་ནང་
ནས་ཕྱིར་ཐོན་པ་ཡིན་ལ། ཕོ་བ་ཆེན་པོ་འདིའི་གྲུ་ག་ཞིག་ནས་
རང་ལ་དབང་བའི་འཇིག་རྟེན་ཆུང་ཆུང་ཞིག་རྙེད་མྱོང་། ད་ལྟ་
ཕྱིར་བུད་ཚེ། ངས་རང་སྣང་གི་དངོས་པོ་མང་པོ་ཞིག་འདི་ལྟར་
རྒྱུ་མཚན་ཅི་ཡང་མེད་པར་དང་ལེན་བྱ་དཀའ་བར་གྱུར་ལ། ཐ་
ན་ཉག་ཕྲ་བའི་ཚེ་སྲོག་གི་སྐུད་པ་ཕྲ་མོ་མང་བོ་ཞིག་ནི་ཕོ་པ་ཆེན་
པོ་འདིའི་ནང་ནས་ཆད་འགྲོ་བར་སྐྲག་ཅིང་། མུ་མཐུད་དུ་འཚོ་
བ་རོལ་རྒྱུར་སུན་སྣང་སྐྱེས་ཚེ་ཇི་འདྲའི་ཁག་ཨང་སྙམ་བྱུང་། །
དེ་བས་ངས་དེ་འདྲའི་སེམས་ཁམས་ཤིག་ལ་གཡོལ་ཆེད་
མིག་གི་དབང་ཤེས་བྱ་དངོས་གཞན་དག་གི་སྟེང་ལ་གཡེང་
དགོས་སོང་། དེ་ནི་ཕལ་ཆེར་རང་སེམས་ཀྱི་རྒྱུད་ན་ཡོད་པའི་
སྙིང་རྗེ་ཉི་ཚེ་བ་ཞིག་ལ་གཡོལ་འདོད་པ་ཡིན་ཤས་ཆེ།



མི་རབས་ཤིག་གི་ཉིན་འགའ།
འདི་ན་སྐྱེས་ཡོད་པའི་སྡོང་བོ་མང་ཆེ་ཤས་ནི། ཕ་ཡུལ་གྱི་
སྡོང་བོ་དེ་དག་དང་འདྲ་བར་ལོ་མ་ཕྲ་ཞིང་ཆུང་བ་དང་། རེག་
བྱ་རྩུབ་པ།ཐལ་བའི་མདོག་ལ་སྐྱེས་སྟོབས་ཅུང་ཆེ་བས་རང་
དབང་གི་སྤྲང་བོ་ཞིག་ལ་རང་དབང་མ་ཡིན་པའི་རྒྱལ་ཁམས་
ཆེན་པོ་ཞིག་ཐོབ་པ་དང་འདྲ། དབྱར་གྱི་ཉི་མ་ཉིན་རེ་ལས་ཉིན་
རེར་ཇེ་དྲོར་སོང་བ་དང་བསྟུན་ནས། གནས་འདིའི་མཐོང་སྣང་
དུ་གྱུར་བའི་སྡོང་བོ་དེ་དག་གི་ལོ་འདབ་དང་ཡལ་ག་ཇེ་ཆེར་
སོང་བས། དེའི་ཉེ་འགྲམ་ན་རང་ཚོད་ཀྱིས་འབད་པ་ཆེན་པོས་
སྐྱེས་སྟོབས་ངོམ་འདོད་ཀྱི་མེ་ཏོག་གི་སྡོང་བུ་ཆུང་ཆུང་རྣམས་ཅི་
ནས་ཀྱང་ཧ་ཅང་ཉམ་ཆུང་བར་བྱས་འདུག
འཇིག་རྟེན་འདིའི་གྲུ་ག་རེ་རེར་ཆ་བཞག་ནས་བཤད་
ན། སྡོང་རྒན་དེ་དག་གི་མནར་གཅོད་འོག་ཏུ། མེ་ཏོག་གི་སྡོང་
བུ་དེ་དག་ལ་ངེས་པར་ལྡན་ངེས་ཀྱི་མཛེས་སྡུག་མང་བོ་ཞིག་
ཡོངས་སུ་བཅོམས་འདུག་མོད། སྨན་ཁང་ནང་ཕར་འགྲོ་ཚུར་
འོང་ལ་བྲེལ་བཞིན་གྱི་མི་ཀུན་པོས་མཉམ་འཇོག་ཡེ་ནས་བྱེད་
མི་སྲིད། གལ་ཏེ་མེ་ཏོག་དེ་དག་གི་མཛེས་སྡུག་ལ་རྫོགས་མཐའ་
མེད་པའི་དབང་དུ་བཏང་ན་ཡང་། ཁོར་ཡུག་འདི་འདྲ་ནས་མི་
སུ་ཞིག་གིས་མེ་ཏོག་ཆུང་ཆུང་འདི་དག་གི་ལུགས་མཐུན་གྱི་ལྷད་
མེད་པའི་མཛེས་སྡུག་ལ་བརྩིས་མཐོང་བྱེད་སྲིད་དམ། དེ་ལས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཀྱང་ཆེས་གདུག་རྩུབ་ཆེ་བ་ནི། ཁོ་ཚོར་དབང་ཆོག་པའི་ཉི་མའི་
འོད་ཟེར་ཉག་ཕྲ་བ་དག་ཀྱང་སྡོང་རྒན་དེ་དག་གིས་ཡོངས་སུ་
འཕྲོགས་ནས། ནམ་རྒྱུན་གྲང་མིན་དྲོད་མིན་གྱི་ཁོར་ཡུག་ཅིག་
ནས་མ་སྐམ་བར་དུ་འདུག་དགོས་པ་ནི་ཇི་འདྲའི་སྙིང་རྗེ་བ་ལ་
ཨང་། །
གློ་བུར་དུ་བདག་གི་སེམས་སུ་གར་ཡོང་འདི་ཡོང་མེད་
པའི་སྡུག་བསྔལ་གྱི་སྣང་བ་ཐན་ཐུན་ཞིག་བྱུང་སྟེ། རང་ཉིད་
ཀྱི་ཚེ་སྲོག་འདི་ཧ་ཅང་ཉམ་ཆུང་ཞིང་གླེང་རིན་མེད་པ་ཞིག་
གམ། ཡང་ན་འཇིག་རྟེན་འདིར་འཚོ་བ་ནི་ལུགས་མཐུན་མ་
ཡིན་པའི་བློ་སྐྱེས། དེར་མཐུད་ནས་ཕྱི་རོལ་མིག་མཐོང་གི་བྱ་
དངོས་རྣམས་ལ་ཡང་སུན་སྣང་སྐྱེས་བྱུང་བས། ང་དལ་མོར་ཡར་
ལངས་ནས་ཕྱིར་ནད་ཁང་དུ་ལོག་པ་ཡིན། །
ཕྱི་དྲོ་ཉི་མ་ནུབ་ལ་ཉེ་དུས། ནད་གཡོག་མས་གནམ་ཁབ་
གསར་བ་ཞིག་ཡར་འགེལ་ཞོར་དུ་དོགས་གཞི་ཤིན་ཏུ་ཆེ་བའི་
ཉེས་ཅན་ཞིག་དང་འདྲ་བར་ང་ལ་ཡང་ཡང་ལྟ་བར་བྱེད།
“ཁྱེད་ཀྱི་ལག་པ་གཡས་སར་འཛེར་རྒྱུ་ཡིན་ནམ་ཡང་ན་
གཡོན་སར་འཛེར་རྒྱུ་ཡིན”
“ང་ལ་ཁྱད་མེད… ”
“.……....༧
76



མི་རབས་ཤིག་གི་ཉིན་འགའ།
“ཁྱེད་རང་ངུ་བ་ཡིན་ནམ”
“ཅི་རེད… ”རང་སེམས་ལ་བདག་པོ་བརྒྱབ་པ་མིན་
ན་དོན་མེད་དུ་ནད་གཡོག་མ་ལ་ཁ་རྡུང་དྲག་པོ་ཞིག་གཏང་
ངེས། ཅི་ཡིན་འདི་ཡིན་རང་གིས་ཀྱང་མི་ཤེས་པའི་ཁོང་ཁྲོ་འདི་
ངས་བཙན་གྱིས་མར་མནན་པ་ཡིན། །
ནད་གཡོག་མས་ང་ལ་ཡང་བསྐྱར་ཞིབ་ལྟ་ཞིག་བྱས་རྗེས།
“ད་ཁྱེད་ཀྱི་ནད་གཞི་སོས་འདུག་པས་གནང་ཁ་སྨན་ཁང་
ནས་སྒོར་བུད་ཆོག ཁྱེད་ཚོའི་འཛིན་ཀྲུའུ་རིན་དང་པན་ཀྲང་
གཉིས་ཡོང་ན་ང་ཚོས་སྨན་ཡོན་བརྩིས་བརྒྱབ་ཆོག”
ངས་ཅི་ཡང་མ་བཤད། ནད་གཡོག་མ་སྒོར་བུད་
སོང་། ཁང་བ་ནང་ཧྲིལ་བོ་སྟོང་ཧེང་ཧྲེང་དུ་སོང་ཞིང་། བྲེལ་
འཚུབ་ཀྱི་སྣང་བ་ཞིག་གིས་ང་རང་སེམས་ཁུར་གྱི་ཀློང་ལ་བསྐྱལ་
སོང་། སྨན་ཁང་ནས་སྒོར་བུད་རྗེས་ཅི་ཞིག་བྱེད་དམ། ཡང་
བསྐྱར་བཙོན་ཁང་དང་འདྲ་བའི་སློབ་གྲྭ་ལ་འགྲོ་དགོས་པ་མ་
ཡིན་ནམ། དགེ་རྒན་ཚོའི་མིག་ནང་གི་ཚེར་མ་ཞིག་ཡང་བསྐྱར་
ཁོ་ཚོའི་ཁོར་ཡུག་ལ་བསླེབས་པ་ནི་ཆེས་དགོད་བྲོ་བ་ཞིག་མ་ཡིན་
ནམ། ད་རུང་བདག་གི་སྨན་ཡོན་རྣམས་ཇི་ལྟར་ཐག་གིས་གཅོད་
དགོས་སམ།



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འཇིག་རྟེན་འདི་ཇི་འདྲའི་དོ་མི་མཉམ་པ་ཞིག་རེད་
ཨང་། ང་རང་ད་ཐེངས་མ་འཆི་བ་ནི་སུ་ཞིག་གིས་བཀོད་སྒྲིག་
ཡིན་ནམ།
ད་སྔོན་ཕྱིར་ནད་ཁང་ལ་ལོག་པ་ནས་ངས་མུ་མཐུད་དུ་
བསམ་བློ་མི་གཏོང་ཀ་མེད་དུ་གྱུར། ཚོད་མེད་དུ་མིག་ཆུ་ཡང་
བཞུར་ནས་མིག་མཐའ་དང་འགྲམ་པ་ནས་འཁྱག་བསིལ་བསིལ་
བྱེད། ད་རུང་མུ་མཐུད་དུ་འདི་ལྟར་བསྡད་ན་སྐད་ཆེན་པོས་ངུ་
ཡང་སྲིད་པ་འདྲ་བས། ངས་མགོ་བོ་རུམ་ལ་བཅུག་པ་ཡིན། ང་
རང་སྟག་ཤ་ར་ཞིག་ཡིན་ནམ། ང་རང་ངུ་ཤུམས་བྱ་འདོད་པ་
འདིས་ཅི་ཞིག་མཚོན་ཐུབ་བམ། མིག་ཆུ་འདི་ཉམ་ཐག་གི་མི་
རྣམས་ལ་ཡིད་འཁྲེང་བའམ་སྙིང་རྗེ་བ་ལས་བྱུང་བ་ཡིན་དུ་
ཆུགས་ཀྱང་། ནུས་མེད་ཀྱི་མིག་ཆུ་འདི་འདྲ་ངོ་མི་ཚའམ། དེའི་
ཕྱིར། ང་རང་གསོན་དགོས། ངས་མུ་མཐུད་དུ་འབད་པ་བྱེད་
དགོས། ངས་རང་ཚོད་ཀྱིས་འབད་པ་བྱེད་དགོས། ཐ་ན་ཉི་མ་
རེ་རེའི་དུས་ཚོད་ཡོད་ཚད་དོན་མེད་དུ་ཆུད་ཟོས་སུ་བཏང་ཡོད་
ཀྱང་། ཕྱིར་འདང་རེ་བརྒྱབ་ན་འཇིག་རྟེན་འདིའི་འཚོ་གནས་ཀྱི་
ཆེད་དུ་འཕག་འཚག་བྱས་པའི་མཚོན་རྟགས་མིན་པའི་ངེས་པ་
ག་ལ་ཡོད། དེ་ཁོ་ནས་ཀྱང་བདག་གིས་མ་འོངས་པ་ན་ངེས་པར་
དུ་འབད་པ་བྱ་དགོས།
28



མི་རབས་ཤིག་གི་ཉིན་འགའ།
ང་ཚོས་སྨན་ཁང་དུ་བསྡད་པའི་སྨན་ཡོན་རྣམས་རེ་རེ་
བཞིན་བརྩིས་བརྒྱབ་རྗེས། པན་ཀྲང་དང་ངེད་གཉིས་སྲང་ལམ་
འོག་མའི་ལམ་ཁ་བརྒྱུད་དེ་རྐང་ཐང་དུ་ཕྱིར་སློབ་གྲྭར་ལོག་
པ་ཡིན། ཕར་འགྲོ་ཚུར་ཡོང་གི་རླངས་འཁོར་དང་བྲེལ་བྲེལ་
འཚབ་འཚུབ་ཀྱི་མི་རྣམས་ཅི་ཞིག་གི་རྗེས་ལ་མ་ཆོད་པ་ལྟར་
མིག་རྡེབ་ཙམ་གྱི་ཡུན་ལ་རྒྱབ་ཕྱོགས་སུ་ཤོར་འགྲོ་ཞིང་། ལོ་མ་
ཇེ་ཆེར་སོང་ཡོད་པའི་ལམ་འགྲམ་གྱི་སྡོང་བོ་རྣམས་ས་རྡུལ་གྱིས་
གཡོགས་ནས་བལྟས་ཚོད་དུ་མི་དྲག་པའི་ནད་ཀྱིས་བཟུང་བའི་
ནད་པ་ཞིག་ལྟར་ཤིན་ཏུ་མི་སྡུག་པ་ཞིག་ཏུ་བཏང་འདུག །
དབྱར་གཞུང་འདི་ལྟར་འཇིག་རྟེན་མི་ཡུལ་ལ་བསླེབས་
ཏེ། སྔོ་ལྗང་གི་མཛེས་སྡུག་ཅིག་སེར་སྣ་མེད་པར་རི་ལུང་ཐང་
གསུམ་ལ་བཀྲམས་ཡོད་ཀྱང་། བདག་གི་ཉེ་འགྲམ་ན་འཚོ་བ་
རོལ་བཞིན་པའི་མི་རྣམས་ཀྱིས་དེ་ལ་མིག་ཟུར་ཙམ་ཡང་མི་བལྟ་
བར་རང་རང་གི་སེམས་ཀྱི་འཇིག་རྟེན་གང་ཞིག་གི་ཆེད་དུ་མ་
ཁོམ་པར་བསྡད་ཡོད། བདག་གིས་རྒྱུན་དུ་ཡིད་སྨོན་བྱེད་སའི་
ཨ་མེ་རི་ཁ་ན་འཚོ་བ་རོལ་བཞིན་པའི་མི་རྣམས་ཀྱང་འདི་ལྟར་
ཁོམ་ལོང་གི་གོ་སྐབས་མེད་པར། ས་འབུ་གྲོག་མ་ཇི་བཞིན་ཡར་
རྒྱུགས་མར་རྒྱུགས་བྱེད་བཞིན་ཡོད་དམ། ད་དུང་བདག་གི་མི་ལོ་
དུ་མར་རྨི་ལམ་ལ་བཞག་མྱོང་པའི་ཉི་ཧོང་ན་ཡང་འདི་འདྲའི་
io



--
-
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
འཚོ་བ་ལ་རོལ་བཞིན་ཡོད་དམ།
མི་ཡུལ་ལས་གཞན་དུ། ཡི་དྭགས་ཀྱི་གནས་ཞེས་པའི་
འཇིག་རྟེན་གཞན་ཞིག་སྟོན་རྒྱུ་མེད་པ་འདྲ། ཆོས་གཞུང་ནང་
བཤད་པའི་ཡི་དྭགས་ཀྱི་གནས་ན་འཚོ་བཞིན་པ་དེ་དག་ནི་ང་
ཚོ་མིའི་རིགས་ལས་ཀྱང་བྲེལ་འཚུབ་ཆེའམ། ཁོ་བོའི་ཉེ་འཁོར་
ན་འཚོ་བཞིན་པའི་མི་རྣམས་ཀྱི་སེམས་ཀྱི་འཇིག་རྟེན་དེ་གང་
ན་ཡོད་དམ། ཁོ་ཚོར་དགོས་པ་ནི་ཟང་ཟིང་ཡིན་ནམ། དམག་
འཁྲུག་ཡིན་ནམ། སྒོར་མོ་ཡིན་ནམ། ཡང་ན་ད་ཐུག་གི་བར་
དུ་སྐྱེས་ཆེན་སུས་ཀྱང་མ་རྟོགས་ཤིང་། མ་འོངས་པ་ན་ཡང་
རྟོགས་མི་སྲིད་པའི་ལྐོག་གྱུར་གྱི་གནས་ཡུལ་གཞན་ཞིག་ཡིན་
ནམ། འདི་ལྟར་བསམ་བློ་བཏང་ཚེ། ང་རང་སྨན་ཁང་ནས་
བསྡད་པའི་ཉི་མ་འདི་དག་ནི་མི་ལོ་ག་ཙམ་ལ་བརྩིས་བརྒྱབ་ཆོག་
གམ། ངའི་ལུས་སྟེང་གི་ནད་གཞི་ཡོངས་སུ་དྲག་ཡོད་དམ། ངའི་
ནད་གཞི་ངོ་མ་བོ་ནི་དངོས་གནས་སྨན་ཐོའི་ཐོག་གསལ་བོར་
བྲིས་ཡོད་པའི་ནད་གཞི་དེ་ཡིན་ནམ།
ང་ལ་ཡང་བསྐྱར་སྨྲ་མི་ཤེས་པའི་ངལ་དུབ་ཀྱི་སྣང་བ་ཁྱད་
པར་བ་ཞིག་བྱུང་ལ། དུས་ཚོད་འདིའི་སྔ་གཞུག་ཀུན་ཏུ་ང་རང་
འདི་ལྟར་སློབ་གྲྭར་ལོག་པ་ནི་བཙན་འཛུལ་གྱི་གོ་རིམ་ཞིག་དང་
འདྲ་བས། ངས་པན་ཀྲང་ལ“ང་ལ་ད་རུང་བྱ་བ་གཞན་ཞིག་ཡོད་
8o



མི་རབས་ཤིག་གི་ཉིན་འགའ།
པས་སློབ་གྲྭར་འགྲོ་མི་ཐུབ། ཁྱོད་སོང”ཞེས་བཤད་པ་ཡིན། །
ཁོས་བདག་གི་རྣམ་འགྱུར་ལ་ལྟ་ཡག་ཅིག་བྱས་རྗེས་སུན་
སྣང་དང་བཅས་ཏེ།“ཁྱེད་ལ་སློབ་གྲྭ་ན་ཡང་དོན་དག་གལ་ཆེན་
ཞིག་ཐག་གཅོད་རྒྱུ་ཡོད་པས་རབ་ཡིན་ན་ཕྱི་དྲོ་སློབ་གྲྭར་ལོག་
རྒྱུ་མ་བརྗེད”ཟེར། ངས་ཁོའི་སྐད་ཆ་ལ་ཨ་ལན་མ་བྱིན་པར་ཕྱིར་
འཁོར་ནས་སྲང་གོང་མར་འགྲོ་སའི་རྒྱ་ལམ་དེར་ཁ་ཕྱོགས་ནས་
སོང་བ་ཡིན། །
མི་ཚོགས་སྔར་བཞིན་ས་འབུ་གྲོག་མ་ལྟར་ཡར་འགྲོ་མར་
འགྲོ་བྱེད་བཞིན་འདུག དགུན་ལྭ་མཐུག་པོ་གྱོན་པའི་འབྲོག་
པ་སྐོར་ཞིག་གིས་ངའི་ཁ་གཏད་ན་ཡོད་པའི་ལྕགས་རིགས་ཀྱི་
མཁོ་ཆས་འཚོང་སའི་ཚོང་ཁང་དེའི་སྒོ་ཁ་ན། ཚོང་བདག་རྒྱ་མོ་
ཞིག་དང་རྒྱ་སྐད་ཀྱིས་ཅི་ཞིག་བཤད་བཞིན་འདུག མི་ཚོགས་
ཆེས་མང་སའི་སུམ་མདོ་དེའི་གཡས་ཟུར་གྱི་གྲིབ་མའི་འོག་ན་
གྲྭ་ལྭ་གྱོན་ཡོད་པའི་སེར་མོ་བ་གཉིས་ཀྱིས། ལག་ལ་ཌ་མ་རུ་
བཟུང་ནས་སྐད་གཏད་དེ་ཆོས་ཀྱི་ཚིག་དབྱངས་རྟ་སྙན་མོ་ཞིག་
ལ་དྲངས་ནས་ངག་ལ་གྱེར་བཞིན་དུ་ཕར་འགྲོ་ཚུར་འོང་གི་མི་
རྣམས་ལ་སྒོར་མོ་སློང་བཞིན་འདུག
ཌ་མ་རུ་ལས་བྱུང་བའི་སྒྲ་དབྱངས་སྙན་མོ་དེ་ཡང་དང་
ཡང་དུ་ངའི་རྣ་ལམ་ལ་བརྒྱུད་པས། ངའི་མིག་ཟུང་བཙུམས་ནས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནམ་རྒྱུན་ཁོ་ཚོའི་སྡུན་ལ་བཤམས་ངེས་པའི་འཚོ་བ་ལ་དཀའ་
སྡུག་ཇི་ལྟར་ཆེ་ཚུལ་ལམ། འདུ་ཁང་གསེར་ཁང་ཅི་དང་ཅི་ལྟ་
བུ་ཞིག་བཞེངས་དགོས་ཀྱི་གནས་ཚུལ་གསལ་བོར་བྲིས་ཡོད་
པའི་རས་ཡུག་དམར་པོ་དེ་དང་། དེ་ཐོག་གི་སྒོར་མོ་འཕེན་
སའི་ཤོག་སྒམ་གྲུ་བཞི་ཆུང་ཆུང་དེ། ཚིལ་སྟུག་གིས་ཁེངས་པའི་
སྟོད་ལྭ་དང་ཉམ་ཆུང་གི་ངོ་གདོང་། ད་དུང་ཅི་ཞིག་ལ་རེ་ཞིང་
སྒུག་པའི་མིག་ཟུང་སོགས་གཅིག་གཅིག་གཉིས་སུ་དྲན་པའི་
རྩིག་ལྡེབས་ཀྱི་ངོར་གློག་བརྙན་བཞིན་འཆར་རུ་འཇུག་དགོས་
སོང་། སྣང་བརྙན་དེ་དག་གིས་ང་ལ་ཅི་ཞིག་བཤད་བཞིན་
འདུག་གམ། འཚོ་བ་ཨང་། འཚུལ་འཆོས་ཨང་། ད་དུང་དབུལ་
ཕོངས་ཨང་། ཅི་བཤད་རུང་ངས་ད་རག་ཏུ་སྤྲང་བོ་དེ་དག་
ལ། དངུལ་སྐར་མ་གང་གི་སྦྱིན་པ་ཡང་བཏང་མ་མྱོང་བས། ཁོ་
ཚོར་ལེ་བདའ་གཏན་ནས་བྱས་མ་མྱོང་ལ་བྱ་ཡང་མི་སྲིད།
ངའི་མིག་མདུན་ན་ནར་མར་ཕར་ལ་བསྲིངས་འདུག་པའི་
རྒྱུ་ལམ་འདི། གློ་བུར་དུ་ལེ་དབར་ཁྲི་ཁྲག་གིས་ཆོད་པ་ལྟར་
མཐའ་མི་མངོན་པ་ཞིག་ཏུ་གྱུར་ནས། ང་ནམ་ཡང་རྒྱ་ལམ་
འདིའི་མཐའ་ལ་བསླེབས་མི་སྲིད་པ་དང་འདྲ།
དབྱར་ཁའི་ཉིན་གུང་གི་ཉི་འོད་ད་སྔོན་ལས་ཀྱང་ཇེ་བཙན་
ལ་སོང་ནས་ལ་ཅའི་རྒྱུ་ལམ་འོད་ཀྲིག་ཀྲིག་སྣུམ་ཤིག་ཤིག་མིག་ལ་



མི་རབས་ཤིག་གི་ཉིན་འགའ།
འཚེར་བར་མ་ཟད། ལུས་ཀྱི་དྲོད་ཚད་ཇེ་མཐོར་སོང་ནས་འདུག་
སྡོད་མི་བཟོད་པའི་སྣང་བ་བྱུང་། ངས་རང་ལ་ཉེན་ཁ་མི་འབྱུང་
བའི་ཆེད་དུ་ལམ་འགྲམ་བརྒྱུད་དེ་སྲང་གོང་མ་ལ་སོང་།
སྲང་གོང་མའི་གཡས་ཕྱོགས་ན་ཡོད་པའི་དངུལ་ཁང་གི་
མདུན་ཐད་ལ་ཐོན་དུས། ངའི་རྐང་བ་ན་ནས་འགྲོ་མི་ཐུབ་པར་
འདུག་པས། ང་རང་དངུལ་ཁང་གི་ནང་ལ་འགྲོ་སའི་ཨར་འདམ་
གྱི་ཐེམ་སྐས་ཤིག་ཡོད་པ་དེའི་ཐོག་བསྡད་པ་ཡིན། ད་སྔོན་ང་
རང་སྲང་གོང་མར་ཡོང་སའི་རྒྱ་ལམ་གྱི་འགྲམ་ནས་ཆུ་ཚོད་ཕྱེད་
ཙམ་ལ་ལངས་ནས་བསྡད་པས་ཡིན་ནམ། ཡང་ན་ངའི་ཕོ་བ་
ལྟོགས་པས་ཡིན་ནམ། ཡང་ན་ང་སྨན་ཁང་ལས་ཕྱི་བུད་མ་ཐག་
ཡིན་ནམ། གང་ལྟར་ངའི་ལུས་ཀྱི་སྟོབས་ཤུགས་ཐམས་ཅད་ཟད་
པར་གྱུར་ནས་རང་དབང་མེད་པར་ཐང་ལ་ཉལ་འདོད་ཅིག་
བྱུང་། དེ་བས་ང་ཨར་འདམ་གྱི་ཐེམ་སྐས་དེའི་སྣེ་སར་བསྣུར་
ནས་ཉལ་བ་ཡིན། ང་འདི་ལྟར་ཉལ་ན་འགྲིག་གམ། མི་རྣམས་
ཀྱིས་ང་ལ་ཡང་ཡང་ལྟ་བཞིན་འདུག
ཅུང་མ་འགོར་བར་མི་ཞིག་གིས་ངའི་རྐང་བ་ལ་རྡོག་པས་
བརྒྱབ་བྱུང་། ངའི་མགོ་བོ་ཡར་བཀྱགས་ནས་ཕར་བལྟས་པ་ན་
དམག་ལྭ་སྔོ་སྐྱ་གྱོན་ཡོད་པའི་བདེ་སྲུང་བ་ཞིག་གིས་ང་རང་ཕར་
ལ་འགྲོ་དགོས་ཚུལ་གྱི་ལག་བརྡ་ཞིག་སྟོན་ཞོར། ཁོས་རྒྱ་སྐད་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཀྱིས་ང་ལ་ས་འདི་སྤྲང་བོ་སྡོད་ས་མིན་པས་ཕར་སོང་ཟེར། ངས་
ཁོ་ལ་ང་རང་སྤྲང་བོ་ཞིག་མིན་ཚུལ་དང༌། ས་འདིའི་སློབ་ཆེན་
དུ་སློབ་གཉེར་བྱེད་བཞིན་པའི་སློབ་གྲྭ་ཆེན་མོ་བ་ཞིག་ཡིན་ཚུལ་
གྱི་གནས་ལུགས་བཤད་དེ། ཁོ་རང་ཧ་ལས་སུ་བཅུག་ཆོག་ན་
ཡང་ངས་དེ་ལྟར་མ་བྱས། ཁོས་ང་རང་འགུལ་ཙམ་ཡང་མ་བྱས་
པ་དེ་མཐོང་ནས། ལག་པའི་མཛུབ་མོས་རྒྱ་ལམ་ཕར་ཕྱོགས་ཀྱི་
འདོམས་པ་བཞི་བཅུའི་ས་ན། ཁ་ཉི་མར་འཁོར་ནས་གཞན་ལ་
སློང་མོ་བྱེད་བཞིན་པའི་སྤྲང་བོ་ཞིག་ཡོད་པ་དེ་བསྟན་ནས་ཅི་
ཞིག་བཤད་རྩིས་བྱས་རྗེས། ཅི་ཡང་མི་བཤད་པར་ངའི་ཕྲག་གོང་
ནས་འཇུས་ཏེ་ང་རང་བཙན་གྱིས་ཡར་བསླངས་པ་དང་། ཡང་
རྒྱ་སྐད་ཀྱིས་ང་ལ་སྐྲག་སློང་བའི་ཚིག་གིས་གནས་འདི་ནས་
བསྡད་ན་ཁྲིམས་ཆད་ཕོག་པ་ཁྱེད་ཀྱིས་མ་ཤེས་སམ། ཕར་སོང་
ཞེས་ཁྲོ་གཏམ་གྱིས་ང་ལ་སྤྱོས་བྱུང་བས། ང་ཁོང་ཁྲོ་ལངས་
ནས་འབར་འགྲོ་ན་ཡང་ལུགས་མིན་གྱི་རྒྱག་རེས་བྱ་འདོད་མེད་
པས། མི་དེ་ལ་ལན་ཅི་ཡང་མ་བཏབ་པར་ཕར་འགྲོ་རྩིས་བྱས།
ཏག་ཏག་སྐབས་དེར། ངའི་ལྟ་ཕྱོགས་ཤིག་གིས་བདེ་སྲུང་
བ་དེས་གོན་ཡོད་པའི་དམག་ཞྭའི་འོག་ན། མངོན་ཆུང་གིས་སྦས་
ཡོད་པའི་ངོ་གདོང་དེ་མཐོང་བྱུང་། ཁོའི་ངོ་གདོང་གི་ཤ་རིད་
ནས་ཡོད་པས་འགྲམ་པ་གཉིས་ཀ་གཏིང་ལ་རྡབ་འདུག མཁུར་
8A



མི་རབས་ཤིག་གི་ཉིན་འགའ།
ཚོས་ཀྱི་རུས་ཀོང་གཉིས་པོ་རྡུང་ལ་མཁས་པའི་མགར་བ་ཞིག་
གིས་ཆེད་དུ་བརྡུངས་པ་ལྟར། འབུར་དོད་གཉིས་ལྡན་གྱིས་
ཟངས་ཀྱི་མགོ་བོ་ཞིག་དང་འདྲ་བར་ཤིན་ཏུ་དོ་མི་མཉམ་པར་
ཡོད་ཅིང་། མིག་གི་རྫི་མ་གཉིས་པོ་ཐོད་པའི་དཀྱིལ་ནས་ཕྱོགས་
སོ་སོར་གྱེས་ཡོད་ན་ཡང་འདྲེས་མཚམས་གསལ་བོར་ཡོད་པར་
མ་ཟད། མིག་གི་དྲང་ཐད་ནས་ཅི་ཞིག་གིས་བཀག་པ་ལྟར་ཐུར་
དུ་འཕྱངས་ནས་ཡོད་པས། བྲི་ལ་མི་མཁས་པའི་ཡིག་གཟུགས་
མཁན་ཞིག་གིས་འཚབ་འཚུབ་ཀྱིས་ན་རོ་ཞིག་བྲིས་རྗེས། མི་
འདིའི་མིག་གི་དྲང་ཐད་ནས་ཁ་མར་ལ་བསྐོར་ནས་བཞག་པ་
དང་ཨ་ན་མ་ན་རེད། སྐད་ཆ་བཤད་སྐབས་ཁ་ནང་ནས་ཆུ་མའི་
ཟེགས་མ་རེ་གཉིས་ངའི་གདོང་ལ་འཆོལ་ནས་ཡོང་བས། སྤྱིར་
ན་ང་རང་བདེ་སྲུང་བའི་ལྭ་བ་གྱོན་མཁན་གྱི་མི་འདིའི་རིགས་
ལ་དེ་འདྲའི་དགའ་བོ་མེད་ན་ཡང་། རྒྱུ་མཚན་མེད་པར་སེམས་
ཀྱི་གཏིང་ཞིག་ནས་མི་འདི་ལ་སྙིང་རྗེ་ཞིག་སྐྱེས་བྱུང་། ཁོའི་མིག་
ཟུང་གིས་ང་ལ་འབུར་ཚུགས་སུ་བལྟས་ནས་འདུག་པས་ངས་ཅི་
ཡང་མ་བཤད་པར་ཁོ་དང་ཁ་གྱེས་ནས་དངུལ་ཁང་གི་གཡས་
འགྲམ་ན་ཡོད་པའི་མི་ཚོགས་ཀྱི་འདུ་འཛི་རྒོད་པའི་ཚོང་ར་དེར་
དམིགས་ནས་སོང་བ་ཡིན། །
ང་ད་དུང་མཚན་ཉིད་སྨྲ་བའི་མཁས་པ་ཆེན་པོ་ཞིག་
86



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཏུ་འགྱུར་དགོས་པ་མིན་ནམ། ང་རང་ངོ་མ་སྤྲང་བོ་ཞིག་ལ་
རིག་གམ། སློབ་གྲྭ་ཆེན་མོ་བ་ཞིག་གང་ནས་སྤྲང་བོ་ཞིག་དང་
འདྲའམ། ངའི་སེམས་ནས་ང་རྒྱལ་དང་ཁོང་ཁྲོ་མཉམ་དུ་འཕར་
བྱུང་། བར་ཞིག་ལ་རང་ཉིད་གང་ན་འགྲོ་བཞིན་པ་ཡང་མི་
ཤེས་པར་གྱུར། མི་འདི་རྣམས་ཀྱིས་ངའི་ཕྱི་ཚུལ་ཁོ་ན་ལས་ནང་
སེམས་ཀྱི་འཇིག་རྟེན་ནི་གཏན་ནས་མཐོང་གིན་མི་འདུག ང་
རང་འདི་ལ་ཁོང་ཁྲོ་ལངས་དགོས་དོན་མི་འདུག གཞན་གྱིས་
གདེང་འཇོག་བྱེད་པ་ནི། ང་ལ་མཚོན་ན་ཆུང་བྱིས་པའི་དུས་
ནས་ཡང་ཡང་བརྒྱུད་མྱོང་བའི་སྣང་ཚུལ་ཕལ་བ་ཞིག་ཡིན་
པས། དེ་འདྲའི་གལ་ཆེན་དུ་བཟུང་དགོས་དོན་མི་འདུག་
སྙམ། ཅང་མ་འགོར་བར་རང་སེམས་བདེ་ལ་བབས་བྱུང་།
འདི་ནི་ང་རང་མཚན་ཉིད་པར་འགྱུར་རྒྱུའི་ཆ་རྐྱེན་མ་
ཡིན་ནམ། བདག་གིས་ཡུན་རིང་ཞིག་ལ་གཙིགས་ཆེན་དུ་བཟུང་
མྱོང་པའི་མཁས་དབང་དགེ་འདུན་ཆོས་འཕེལ་མཆོག རྒྱ་གར་
ནས་མི་ལོ་བཅུ་ཕྲག་གི་རིང་སྡོད་སྐབས་ཁོང་ཡང་ང་དང་འདྲ་
བར་སྤྲང་བོའི་མི་ཚེ་བསྐྱལ་བ་མ་ཡིན་ནམ། སྐབས་འདིར་ངའི་
སེམས་ལ་ཁོང་གིས་བྲིས་པའི། སྤྲང་བོའི་མི་ཚེ་ལྕགས་སྨྱུག་དང་
འགྲོགས་ནས།། ཚར་བ་འདི་ནི་བདག་གི་སེམས་པ་སྐྱོ།། ཞེས་
པའི་ཚིགས་བཅད་སྙན་ངག་ཅིག་དྲན་ཡོང་བས་ཡང་བསྐྱར་
86



[
མི་རབས་ཤིག་གི་ཉིན་འགའ།
སེམས་ཁོང་དུ་ཆུད་པར་གྱུར། ཡིན་ན་ཡང་ཁོང་གིས་རང་གི་ཕ་
ས་ཕ་ཡུལ་བསྐྱུར་ནས་རྒྱ་གར་དུ་ཆས་པའི་དགོངས་གཞི་ངོ་མ་
བོ་གང་ཡིན་མིན་སྐོར་ང་ལ་གསལ་ཆ་ཅི་ཡང་མེད། ཏག་ཏག་
སློབ་སྦྱོང་གི་ཆེད་དུ་ཡིན་ནམ་ཡང་ན་གནས་སྐོར་གྱི་ཆེད་དུ་
ཡིན། རང་གི་མི་རིགས་འདིའི་འདས་སོང་གི་ལོ་ཟླ་ལ་ཕྱིར་མིག་
གིས་འཁྲེང་པའི་ཁོང་ལ་མཚོན་ན། དེ་དག་ལས་གང་ཡང་མ་
ཡིན་པའི་བསམ་དོན་གཞན་ཞིག་ཡོད་ན་ཡང་ཐང་། གང་ལྟར་
ཁོང་མཚན་ཉིད་པ་ཞིག་མ་རེད་ཅེས་སུ་ཞིག་གིས་སྨྲ་བར་སྤོབས་
སམ། ང་དང་ཁོང་གི་ལས་དབང་མི་འདྲ་ཞེས་སུ་ཞིག་གིས་
བཤད་ཐུབ་བམ། གལ་ཏེ་ངེད་གཉིས་ཀྱི་མི་འདྲ་ས་འཚོལ་དགོས་
ཚེ། ངའི་རྐང་འོག་གི་ས་གཞི་འདི་ནི་བོད་ཡིན་ལ། ཁོང་གི་
སྤྲང་བོའི་མི་ཚེ་བསྐྱལ་ས་མང་ཆེ་ཤོས་དེ་རྒྱ་གར་དང་། བལ་བོ་
དང་། སིང་ག་ལ་སོགས་ཡིན། འདི་ཁོ་ན་ལས་ཁྱད་པར་གཞན་
ཡོད་དམ། གཏན་ནས་མེད།
ཕྱིར་སློབ་གྲྭར་ལོག་དུས་དགོང་མོའི་རང་སྦྱོང་གི་དུས་ཚོད་
གྲོལ་ལ་ཉེ་འདུག སྤྱིར་ཡིན་ན་ང་རང་ཐད་ཀར་ཉལ་ཁང་དུ་
འགྲོ་རྩིས་ཡོད་མོད། སློབ་གྲྭའི་སྒོ་ཆེན་ནང་གོམ་པ་སྤོས་མ་ཐག་
ངས་རང་གི་དྲན་ཚུལ་བསྒྱུར་ཏེ་སློབ་ཁང་དུ་སོང་བ་ཡིན།
སློབ་ཁང་གི་སྒོ་ཕྱེ་མ་ཐག་སློབ་གྲོགས་རྣམས་ཀྱིས་མགོ་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བོ་ཡར་བཀྱགས་ནས། དམག་འཁྲུག་གལ་ཆེན་ཞིག་ལ་ཞུགས་
ནས་འཆི་གསོན་གྱི་དབྱེ་བ་མ་ཤེས་པར་ཡོད་དུས། རེ་སྒུག་ཏུ་
གྱུར་བའི་མི་དེ་གློ་བུར་དུ་བསླེབས་པ་ནང་བཞིན་ང་ལ་མིག་
ཟུང་གྱེར་ནས་བལྟས་བྱུང་། ངའི་མིག་ལམ་དུ་འདྲིས་ཆེ་བའི་ངོ་
གདོང་དེ་དག་དེ་མ་ཐག་ནས་ཆ་མེད་རྒྱུས་མེད་དུ་གྱུར། ངའི་
འདུག་གྲོགས་ཀྱིས་ང་ལ་ཁམས་བདེའི་སྐད་ཆ་ཚིག་འགའ་བཤད་
བཞིན་པ་ནི་ཁོའི་ཁ་ཤ་འགུལ་བའི་རྣམ་འགྱུར་ཙམ་ལས་ཅི་ཡང་
གོ་མ་བྱུང་། ངས་ཁོ་ལ་ལན་ཅི་ཡང་མ་བཏབ་པར་མགོ་ལྕོག་
ལྡེམ་ཙམ་བྱས་རྗེས་རང་གི་འདུག་སྟེགས་སུ་མྱུར་བར་བསྡད་པ་
ཡིན། འདུག་སྟེགས་སུ་བསྡད་རྗེས་སེམས་ཀྱི་གཏིང་ནས་ཅི་ཞིག་
ང་དང་རྒྱང་བཀྱེད་བཞིན་འདུག་ལ། གང་ཞིག་ང་དང་ཐག་ཇེ་
ཉེར་ཡོང་བཞིན་པའི་ཚོར་སྣང་བྱུང༌། ད་སྔོན་མཐོང་མ་ཐག་གི་
ངོ་གདོང་དེ་དག་དགོང་མོ་དེར་མེ་ཏོག་ལྡུམ་རའི་ནང་ནས་མིག་
གིས་འཚོས་མྱོང་པའི་ནམ་མཁའི་སྐར་ཚོགས་དེ་དག་དང་འདྲ་
བར། བདག་གི་ཀླད་པའི་གྲུ་ག་ཞིག་ནས་རེས་གསལ་རེས་མོག་
ཏུ་འགྱུར་བཞིན་འདུག སྤྲིན་དཀར་གྱི་ཡོལ་བ་མིན་ལ་དུ་སྨུག་
གི་ཞགས་པ་ཡང་མིན་པར་ངའི་མིག་མདུན་གྱི་མི་རྣམས་ཕྱི་ཚུལ་
གྱི་རྣམ་པའི་ཁམས་ལས་འདས་ཏེ། མ་གེ་མོག་གེ་དང་རབ་བེ་
རིབ་བེར་གྱུར་ནས་ང་ལ་མཛེས་སྡུག་གི་བསླུ་བྲིད་མང་པོ་གཏོང་
88



མི་རབས་ཤིག་གི་ཉིན་འགའ།
བཞིན་འདུག
འོན་ཀྱང་གནས་འདི་དང་གནས་འདིའི་ཡོད་ཚད་བདག་
གི་ལང་ཚོ་གཏོང་ས་ཡིན་པ་ངས་སྔ་མོ་ནས་ཤེས་ཡོད། གནས་
འདི་ནས་བདག་གི་རྨི་ལམ་ཡོད་ཚད་དང༌། དངོས་ཡོད་ཁྲོད་
ཀྱི་དགའ་སྐྱོ་ཆགས་སྡང་ཡོད་ཚད། གཟེབ་ནང་ལ་ཚུད་པའི་
བྱིའུ་ཆུང་ཞིག་དང་འདྲ་བར་ར་བ་གྲུ་བཞིའི་ནང་ལ་འཇུག་
སྲིད། བཅུག་ནས་ཀྱང་མཐར་རྨེག་མེད་དུ་གཏོང་ངེས། ཡང་ན་
གཅིག་མཐུན་དུ་གཏོང་སྲིད།
89
，



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལེའུ་བཞི་བ།
སྔ་དྲོའི་སློབ་ཐུན་གསུམ་པ་ནི་བོད་ཀྱི་གནའ་རབས་རྩོམ་
རིག་གི་སློབ་ཁྲིད་ཡིན། སྐད་ཡིག་དགེ་རྒན་སློབ་ཁང་དུ་ཐོན་མ་
ཐག་བདག་ལ་དེ་སྔོན་བྱུང་བའི་གནས་ཚུལ་རྣམས་དྲི་བ་འདྲི་
ཞིང་། ངས་ཀྱང་ཡར་ལངས་སྟེ་ཁོང་གི་དྲི་བ་རེ་རེར་འོས་མཐུན་
གྱི་ལན་རེ་བཏབ་པ་ཡིན། ལན་བཏབ་ཚར་རྗེས་ཁོང་གིས་ང་ལ་
ཙོག་ཆོག་པའི་བརྡ་སྟོན་ཞོར་བསླབ་དེབ་ཀྱི་ཁ་ཕྱེས་བྱུང་། ངས་
ད་གཟོད་རང་ཉིད་ཡང་བསྐྱར་བསྐྱར་ཟློས་ཀྱི་འཚོ་བ་ཞིག་ལ་
ཞུགས་ཟིན་པ་ཤེས། །
དགེ་རྒན་ལགས་ཀྱིས་རྟོགས་བརྗོད་དཔག་བསམ་འཁྲི་ཤིང་
གི་ཡལ་འདབ་དྲུག་པ་སློབ་ཁྲིད་བྱེད་པའི་མགོ་རྩོམ་ཞིང་། སློབ་
མ་རྣམས་ཀྱིས་རང་རང་གི་འདུག་སྟེགས་སུ་དགེ་རྒན་ལ་གདོང་
ཕྱོགས་ནས་ཁོང་གི་ཁ་ནང་ལ་གྱེར་འདུག གྲལ་ཤར་གསུམ་པའི་
མཐའ་མཇུག་གི་འདུག་སྟེགས་སྟེང་ན་སློབ་གྲོགས་གཡུ་མཚོ་དང་
དར་ལོ་གཉིས་ཀས་ཤུབ་བུར་ཅི་ཞིག་བཤད་བཞིན་འདུག གཡུ་
མཚོའི་ཁ་ནང་ན་མཚམས་ཚིགས་མེད་པར་ཅི་ཞིག་ལྡད་བཞིན་
འདུག་ཅིང་། ཅང་མ་འགོར་བར་ཁོ་གཉིས་ཀྱི་ཁ་བརྡའི་མཚམས་
ཆད་མོད། གཡུ་མཚོའི་ཅི་ཞིག་ལྡད་བཞིན་པའི་ཁའི་འགུལ་
90



མི་རབས་ཤིག་གི་ཉིན་འགའ།
སྟངས་ལ་སྔར་བཞིན་འགྱུར་ལྡོག་གང་ཡང་མ་བྱུང་། ཕར་ཆེར་
སྔར་ལས་ཀྱང་ཇེ་འགྱོགས་སུ་སོང་འདུག་པ་འདྲ།
དགེ་རྒན་གྱིས་ཡིན་ནམ་ཞེས་དྲིས་ཚེ་རེད་ཅེས་ལན་བཏབ་
པས་ཆོག་ལ། ཤེས་ཐུབ་བམ་ཞེས་དྲིས་ཚེ། ཤེས་ཐུབ་ཅེས་ལན་
བཏབ་པས་ཆོག་ན་ཡང་། སློབ་ཐུན་ཧྲིལ་བོར་མི་སེམས་ལ་ངལ་
དུབ་ཀྱི་སྣང་བ་སྦྱིན་པར་བྱེད། ཅང་མ་འགོར་བར་དགེ་རྒན་
གྱིས་ས་སྨྱུག་བཟུང་ནས་སྒོ་སམ་ཐོག་ཡབ་རྗེ་ཙོང་ཁ་བ་ཆེན་མོའི་
ཚིགས་བཅད་སྙན་ངག་ཅིག་བྲིས་པ་དང་། སློབ་མ་རྣམས་ཀྱིས་
ཇི་མ་ཇི་བཞིན་རང་གི་ཟིན་བྲིས་འབྲི་དེབ་ཐོག་ཕབ་བཤུ་བྱེད་
བཞིན་འདུག སློབ་ཁང་ནང་ཧྲིལ་བོ་ཨེན་ཙམ་ལ་དལ་འཇགས་
སེར་སོང་ཞིང་། སློབ་ཁང་ཕྱི་རོལ་ནས་མིང་མི་ཤེས་བའི་བྱེའུ་
ཞིག་གིས་ངག་འཇམ་པོས་སྐྱོ་གླུ་རིང་མོ་ཞིག་ཡང་དང་བསྐྱར་
དུ་ལེན་བཞིན་པ་ཐོས། ངས་ཀྱང་སྒོ་སམ་སྟེང་གི་ཚིགས་བཅད་
སྙན་ངག་དེ་ཇི་མ་ཇི་བཞིན་བཤུས་ཚར་རྗེས། མགོ་བོ་ལག་ཐོག་
ཏུ་བཞག་ནས་གཉིད་ཀྱི་ཞིང་ཁམས་སུ་བགྲོད་པ་ལྟ་བུའི་ཚོར་བ་
ཞིག་ལ་བསུ་མ་བྱས་པ་ཡིན། །
ངའི་རྣམ་ཤེས་རབ་རིབ་ཀྱི་སྨུག་པའི་གསེབ་ན་བགྲོད་
བཞིན་པའི་སྒང་དེར། དགེ་རྒན་གྱིས་ཐེངས་གཉིས་ལ་སྒོ་སམ་
སྟེང་གི་སྙན་ངག་དེ་ཕབ་བཤུས་བྱས་པ་ཨེ་ཚར་ཞེས་སློབ་གྲོགས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡོངས་ལ་དྲིས་པ་དང་། སློབ་གྲོགས་རྣམས་ཀྱིས་མཉམ་གཅིག་ཏུ་
བྲིས་ཚར་སོང་བ་ཡིན་ཞེས་ལན་བཏབ་བྱུང་། །
ཁོང་གིས་ནུབ་ལ་དེ་ནམ་ཞིག་ལ་ཕུད་པ་ཡིན་ནམ། དེ་
རིང་ཁོང་གིས་ལུས་སྟོད་ལ་སྒྱེ་མོ་ལྟར་ཆེ་བའི་ཚི་ལེན་ཞིག་གྱོན་
འདུག ཚི་ལེན་དེའི་བྲང་གའི་ཐད་ན་དབྱིན་ཡིག་གི་ཡིག་འབྲུ་
འགའ་རང་ཚུགས་མ་ཐུབ་པར་ཡར་འཁྱོག་མར་འཁྱོག་གིས་བྲིས་
འདུག་ཅིང་། ཆུ་ལ་དཀྱུས་རྒྱུ་མང་དྲགས་པའི་ལྭ་བ་ཞིག་ལྟར་
འདབས་ཀ་རལ་ནས་མདོག་སྐྱ་བོར་སོང་འདུག ལུས་སྨད་ལ་
གླང་རྫིའི་དོར་མ་མདོག་ནག་སྐྱ་ཞིག་གྱོན་ཡོད་པ་དང༌། རྐང་
རྣམ་དེའི་བཟོ་ལུགས་ཀྱི་དབང་གིས་ལུས་སྨད་ཀྱི་དབྱིབས་རྣམ་
གསལ་ཞིང་། འབུར་དགོས་ས་འབུར་དུ་དོད་ཡོད་ཅིང་། ལྐོག་
དགོས་ས་ལྐོག་ཏུ་ལྷུང་ཡོད་པས་སྒྱུ་རྩལ་གྱི་དྲི་མ་སྣུམ་པོ་ཞིག་
ཁོང་གི་ལུས་གཟུགས་དེའི་མགོ་སྔ་བར་མེད་དུ་ཁྱབ་འདུག དེ་ལ་
རྐྱེན་བྱས་ཏེ། སྔར་གྱི་ལུས་རྒྱགས་ལ་ཐུང་བ་དེ་ད་ལྟ་ཕྲ་ལ་རྣོ་བ་
ཞིག་ཏུ་གྱུར་འདུག
ཁོང་གིས་ནུབ་ལྭ་ཁ་ཚང་དེ་ཅིའི་ཕྱིར་ཕུད་པ་ཡིན་
ནམ། ཁོས་ནུབ་ལཱ་དེ་ཕུད་དགོས་དོན་གང་ཡིན་ནམ། ཚེག་བར་
དང་དབྱངས་འགྲོས་དོ་མཉམ་པའི་གོ་དཀའ་བའི་སྙན་ངག་
ཅིག་དང་འདྲ་བར་ང་རང་ཁོང་གི་ནུབ་ལྭ་ཁ་ཚང་དེར་དངོས་
92



མི་རབས་ཤིག་གི་ཉིན་འགའ།
གནས་སུན་པོ་བྱུང་མྱོང་། ང་རང་སྨན་ཁང་དུ་ཡོད་དུས་ནུབ་
ལུ་དང་འབྲེལ་བ་ཡོད་པའི་བྱ་དངོས་དེ་དག་ཡོངས་སུ་བརྗེད་
འདུག་ན་ཡང་། དེ་རིང་གི་སློན་ཐུན་གསུམ་པ་འཚོགས་མ་ཐག་
ནུབ་ལཱ་དང་གོང་དཀྲིས་སོགས་ཡང་བསྐྱར་ངའི་དྲན་པའི་གཞི་
ལ་འཚང་ཡོང་། དོན་དུ་ང་གནའ་རབས་རྩོམ་རིག་ལ་སུན་སྣང་
སྐྱེས་བཞིན་པས་ཡིན་ནམ། ཡང་ན་དེ་མ་ཡིན་པའི་དོན་དག་
གཞན་ཞིག་ལ་སུན་སྣང་སྐྱེས་བཞིན་པས་ཡིན་ནམ། གང་ལྟར་
མ་འོངས་པ་ན་ང་རང་མཚན་ཉིད་སྨྲ་བའི་མཁས་པ་ཆེན་པོ་
ཞིག་ཏུ་མ་གྱུར་བའི་ཡར་སྔོན་དུ། ནུབ་ལཱ་དེས་རྒྱུན་དུ་བདག་ལ་
སེམས་འགྱུ་སྣ་ཚོགས་ཤིག་འབྱུང་དུ་འཇུག་ཅིང་། སྐབས་ལ་ལར་
སུན་སྣང་དང་ཁེར་རྐྱང་གི་སྣང་བ་བྱིན་མྱོང་བར་མ་ཟད། སྡུག་
བསྔལ་ཡང་བསྐྱལ་མྱོང་ཡོད་པས། ངས་ཟླ་མཇུག་གི་འཚོ་བའི་
ནང་དུ་“གཞན་གྱི་ནུབ་ལཱ་དང་བདག་གི་སེམས་འགྱུ”ཞེས་པའི་
སྙན་ངག་ཅིག་འབྲི་རྒྱུའི་འཆར་གཞི་བཟོས་ཡོད། །
དེ་ལྟ་ན་ཡང་། སློབ་ཁང་གི་འཚོ་བ་དང་སློབ་གྲྭའི་ཁོར་
ཡུག་གཉིས་ཀྱིས་ང་རང་རིམ་གྱིས་འཇིག་རྟེན་གཞན་ཞིག་ལ་
འཁྲིད་བཞིན་འདུག དེ་ནི་ངོ་གདོང་དང་ཕྱི་ལྤགས་ཁོ་ནའི་
འཇིག་རྟེན་ཞིག་ཡིན་ནམ། ང་རང་འཇིག་རྟེན་དེར་བསླེབས་
པར་སྐྲག་དགོས་དོན་གང་ཡང་མི་འདུག སྔོན་ཆད་བྱུང་བའི་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བདག་གི་བསམ་སྦྱོར་ཡ་མ་ཟུང་དེ་ཡང་། འདི་འདྲའི་དགོས་
མེད་ཀྱི་སེམས་ཚེགས་ལ་བརྟེན་ནས་བྱུང་བ་འདྲ། འདི་ལྟར་
བསམ་བློ་བཏང་ཚེ། མདང་ཕྱི་ང་རང་སྨན་ཁང་དུ་འགྲོ་དགོས་
དོན་ཡང་སློབ་ཁྲིད་ལ་གཡོལ་བའི་ཆེད་དུ་ཡིན་ནམ། དེ་ནི་
ལུགས་མཐུན་གྱི་སྒྲུབ་བྱེད་ཅིག་ཏུ་ག་ལ་འགྲོ།
ཡིན་ན་ཡང་ཉིན་འགའི་རྗེས་སུ་བྱུང་བའི་བདག་གི་སེམས་
ཁམས་ཀྱི་འགྱུར་བ་མང་བོ་ཞིག་གིས། ངས་རང་ཉིད་ཀྱི་མི་ཚེ་
འདི་གཏན་འཁེལ་གྱི་དམིགས་ཡུལ་ཞིག་ལ་གཏན་ནས་བསླེབ་
འདོད་མེད་པ་ཤེས། དེ་ལས་ལྡོག་སྟེ་འཇིགས་སྐྲག་ལ་གཡོལ་
འདོད་པའི་ཐ་ཆད་ཀྱི་གོམས་གཤིས་ཤིག་དང་། གོམས་གཤིས་
དེས་བསྐྱེད་པའི་ཁེར་རྐྱང་གི་སེམས་ངལ། སེམས་ངལ་དེ་ལས་
བྱུང་བའི་རང་དབང་གི་འབོད་པ་སོགས་ཀྱིས་བདག་གི་ཉག་ཕྲ་
བའི་སེམས་པ་འདི་ལ་མནར་གཅོད་མང་བོ་བཏང་བ་ཚོར། དེ་
འདྲའི་བརྒྱུད་རིམ་ཞིག་མཇུག་རྫོགས་རྗེས་ཁོ་བོའི་སློབ་ཆེན་གྱི་
རྨི་ལམ་ལ་གས་ག་ཤོར་ངེས་པ་རྟོགས་ཤིང་། རང་གི་འཚོ་སྡོད་ཀྱི་
མདུན་ལམ་ཇེ་ཆུང་ནས་ཇེ་ཆུང་དུ་འགྲོ་བཞིན་པ་ཡང་ཚོར།།
མི་སུ་ཡིན་རུང་རང་གིས་བསྒྲུབ་མི་འདོད་པའི་བྱ་བ་དེ་
ཐོག་ལ་འབེབས་དུས་དེ་ལ་གཡོལ་ཅི་ཐུབ་བྱེད་པ་དང་། ཡང་ན་
དེ་ལ་ངོ་རྒོལ་བྱེད་པ་དངོས་གནས་བདེན་པར་འདུག སྨན་ཁང་
94



མི་རབས་ཤིག་གི་ཉིན་འགའ།
ནས་ཕྱིར་བུད་པ་ནས་ངས་ཀྱང་གཟའ་འཁོར་གསུམ་བཞི་ཙམ་
ལ་འབད་པ་ཆེར་བསྐྱེད་ཀྱིས་སློབ་ཁྲིད་ལ་ཞུགས་ནས་ཡ་རབས་
ཀྱི་ཚུགས་ཀ་བསྟན་མྱོང་ན་ཡང་། ཅང་མ་འགོར་བར་ངས་དེ་
འདྲའི་སློབ་སྦྱོང་གི་འཚོ་བ་ཞིག་གི་རྒྱུན་སྐྱོང་རྒྱུ་ནི་ང་ལ་མཚོན་
ན་དཀའ་ཚེགས་ཧ་ཅང་ཆེ་བའི་ལས་ཀ་ཞིག་ཡིན་པ་ཤེས། དྲན་
ཚུལ་ཉི་ཚེ་བ་དེ་དག་ལ་བརྟེན་ནས་མ་གཞི་ནས་བགྲོད་སྐྱེན་པའི་
དུས་ཚོད་མང་བོ་ཞིག་བདག་གིས་ཉལ་ཁང་ནས་བསྐྱལ་བ་ཡིན།
དྲང་མོར་བཤད་ན་ཉལ་ཁང་ནང་གི་འཚོ་བ་ནི་ཉིན་ཧྲིལ་
བོར་གཉིད་ཀྱི་ཞིང་ཁམས་ལ་མྱུལ་རྒྱུ་དེ་ཡིན། དེ་འདྲའི་སྐྱིད་
ལུག་གི་དབང་དུ་སོང་བའི་མི་ཞིག་གི་ཆ་ནས་བཤད་ན། མདུན་
ལམ་ཞེས་པའི་ཐ་སྙད་དེ་སྔ་མོ་ནས་ཡོངས་སུ་བོར་ཡོད་པ་
ཡིན། ཡིན་ན་ཡང་། སྒྱིད་ལུག་དེའི་ལྡོག་ཕྱོགས་ཀྱི་བཟང་ཆ་
གཞན་ཞིག་ནི། བདག་གིས་ཉིན་ཧྲིལ་བོར་ཟས་ཐུན་གཅིག་
ཙམ་ལས་ཟ་མི་དགོས་པ་དེ་རེད། དེས་ཟ་མ་གྲོན་ཆུང་བྱུང་
བ་དང་། ཟ་མ་གྲོན་ཆུང་བྱུང་བས་སྒོར་མོ་གྲོན་ཆུང་བྱུང་བ་
དང་། སྒོར་མོ་གྲོན་ཆུང་བྱུང་བས་སེམས་ཀྱི་འདོད་འདུན་སྐོང་
ཐུབ་པ་བྱུང་། འདི་ནི་བདག་གི་དཔལ་འབྱོར་གྱི་གནས་ལུགས་
ཀྱང་ཡིན། །
དོན་དུའང་དེ་འདྲ་ཞིག་ཡིན་ཏེ། ང་ཉལ་ཁང་ནང་ནས་
ཀྱང་ཡིན།
95



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཉིན་མཚན་མེད་པར་ཉལ་བ་དེས་སྔོན་ཆད་དང་མི་འདྲ་བར་
(ངས་ཆང་དང་དུ་བ་གཉིས་ཀ་ཁ་ལ་མི་རེག་པས་སྒོར་མོ་རང་
དགར་ཆུད་ཟོས་སུ་མི་འགྲོ)ཟླ་ངོ་གཅིག་གི་འགྲོ་སོང་གི་ཁ་ནས་
ནུབ་ཕྱོགས་ནས་ཐོན་པའི་བསམ་བློ་དང་སྒྲུང་གཏམ་སྐོར་གྱི་དཔེ་
ཆ་རྒྱ་འགྱུར་མ་གསར་བ་རེ་གཉིས་ཉོ་ཐུབ་ཅིང་། དེ་དག་ཁྲོད་ན་
ནིས་ཆའི་དཔེ་ཆ་ཡོད་ལ། སར་ཐར་©དང་ཧྥི་རེའུ་ཏི་ཙཡི་དཔེ་
ཆ་ཡང་ཡོད། །
དེ་ལས་ཀྱང་བཟང་ཆ་གཞན་ཞིག་ཡོད་པ་ནི། ངས་སློབ་
གྲྭ་ཆེན་མོ་འདིའི་སྒོ་ཐེམ་ཐོག་གོམ་པ་དང་པོ་སྤོས་ཉིན་ནས་
བཟུང་བཟོས་པའི་འཆར་གཞི་གལ་ཆེན་ཞིག་སྟེ། མཚན་ཉིད་
སྨྲ་བའི་མཁས་པ་ཆེན་པོ་ཞིག་ཏུ་འགྱུར་རྒྱུའི་སྔོན་འགྲོ་མཐའ་
དག་འདི་ལྟར་ཉལ་ཁང་ནང་གི་ཉལ་ཁྲིའི་ཐོག་ནས་སྒྲུབ་ཆོག་པ་
དེ་རེད། སློབ་མ་རྣམས་ཀྱིས་ནངས་ཇ་འཐུང་རྗེས་མྱུར་དུ་སློབ་
ཁང་ནང་དུ་བུད་འགྲོ་བ་དང་། སོང་ཤུལ་དུ་ང་གཅིག་པུ་ཡིན་
པས་ངས་ད་གཟོད་རང་ཉིད་ཆེས་དགའ་སའི་ཕྱི་རྒྱལ་གྱི་དཔེ་
ཆ་དེ་དག་ལ་བལྟས་ཆོག ཐོག་མར་ངས《རིག་གསར་བསྐྱར་
དར་སྐབས་ཀྱི་མི》ཁཞེས་པའི་དཔེ་ཆ་དེར་བལྟས་པ་དང་། དེར་
བལྟས་ཚར་རྗེས་འཇར་མན་པ་ཧྲི་རེའུ་ཏི་ཡི《རྨི་ལམ་ལ་བརྟག་
ཐབས》ཁཞེས་པའི་དཔེ་ཆ་རྒྱ་ཡིག་གི་འགྱུར་མ་ཞིག་ཡོད་པ་དེ་



མི་རབས་ཤིག་གི་ཉིན་འགའ།
ལ་བལྟས་པ་ཡིན།
ང་ནི་མ་གཞི་ནས་བྱིས་པ་ཞིག་ཡིན་པས་ཆ་ནས། དཔེ་ཆ་
དེ་དག་ལ་ལྟ་སྐབས་ངས་རང་གི་མི་རིགས་འདིའི་བསམ་བློའི་
བང་མཛོད་དུ་བརྩི་རུང་བའི་མཁས་པ་སྔ་མ་དག་གི་གསུང་རྩོམ་
ལ་བལྟས་མྱོང་བའི་དུས་ཡུན་རིང་མོ་ཞིག་ལ། ང་རང་རྨི་ལམ་
ལྟ་བུའི་མཛེས་སྡུག་གི་ཞིང་ཁམས་སུ་སོང་ནས་ཡུན་རིང་འགོར་
བའི་བསམ་ཚུལ་བྱུང༌། ཞོར་དུ་མི་ལ་རས་པ་དང་རྗེ་རིན་པོ་
ཆེ། དགེ་འདུན་ཆོས་འཕེལ་སོགས་བླ་ན་མཐོ་བའི་མཁས་ཆེན་
དེ་དག་གི་སྙིང་སྟོབས་ལ་ཟུར་དང་སྣེ་དུ་མ་ནས་རྗེས་སུ་ཡི་རང་
བྱེད་དགོས་སོང་། །
དཔེ་ཆ་དེ་དག་ལ་བལྟས་ཚར་རྗེས་ངས་ཡང་བསྐྱར་བོད་
རང་གི་མཁས་དབང་དགེ་འདུན་ཆོས་འཕེལ་གྱི་དེབ་ཐེར་དཀར་
བོ་དང་། ཨ་ལག་དུང་དཀར་མཆོག་གི་ཆོས་སྲིད་ཟུང་འབྲེལ་
ཞེས་པའི་དཔེ་ཆ་དེ་གཉིས་ལ་བལྟས་པ་ཡིན། འདི་དག་ནི་ང་
རང་མཚན་ཉིད་པར་འགྱུར་རྒྱུའི་ཐད་ནས་གོ་ཅི་ཡང་མི་ཆོད་
ན་ཡང་(སྐབས་དེར་ངས་རྒྱུན་དུ་དེ་ལྟར་འདོད་མྱོང)། ང་རང་
ལོ་རྒྱུས་ཀྱི་ཤེས་བྱ་ལ་ཧ་ཅང་དགའ། མ་འོངས་པ་ན་མཁས་པ་
མང་པོ་དང་མཉམ་དུ་མཚན་ཉིད་རིག་པའི་བགྲོ་གླེང་ལ་ཞུགས་
དུས། ངས་རང་གི་མི་རིགས་འདི་ཇི་ལྟར་རླབས་ཆེན་ཡིན་ཚུལ་
97



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སོགས་ང་རྒྱལ་ཆེན་པོས་རྒྱས་བཤད་བྱ་ཆོག་པ་མིན་ནམ། དེ་
བས་ངས་ཉི་མ་བཞི་ལྷག་གི་དུས་ཚོད་བེད་སྤྱད་དེ་དེབ་དཀར་
ཧྲིལ་བོ་དང་། ཆོས་སྲིད་ཟུང་འབྲེལ་གྱི་ཤོག་གྲངས་མང་པོ་ཞིག་
ལ་བལྟས་ཚར་སོང་།
དཔེ་ཀློག་གི་འཚོ་བ་དེ་འདྲ་ཞིག་བརྒྱུད་རྗེས་བདག་གིས་
མདང་མི་འཕོག་ས་ཞིག་ཡོད་པ་ནི། དེབ་དཀར་ལ་ལྟ་དུས་མཐོ་
སྒང་གི་མི་རིགས་ཤིག་གིས་རང་གི་ཆབ་སྲིད་ཇི་ལྟར་བསྐྱངས་
ཚུལ་གྱི་ཐབས་ལ་མཁས་པའི་སྲིད་དོན་གྱི་འཁོར་ལོ་རྣམ་པར་
གསལ་ན་ཡང་། ཆོས་སྲིད་ཟུང་འབྲེལ་གྱི་དཔེ་ཆ་ལ་ལྟ་དུས་མི་
རིགས་འདིའི་ཉམས་རྒུད་དང་སྐྱུག་བྲོ་བའི་གནས་ཐ་དག་མངོན་
པར་ཕྱུངས་འདུག་པའི་བསམ་ཚུལ་ཉི་ཚེ་བ་ཞིག་བྱུང༌། དེ་བས་
བདག་གིས་དགའ་སྐྱོ་ཟུང་དུ་འབྲེལ་བའི་སེམས་ཁམས་ཀྱི་ཁྲོད་
ནས་དཔེ་ཆ་དེ་དག་གི་ལྟ་མཚམས་མི་འཇོག་ཀ་མེད་དུ་གྱུར། །
ལོ་ན་བཅུ་དགུར་སོན་ཙམ་གྱི་བདག་ལ་མཚོན་ན། ལོ་རྒྱུས་
ནི་ཟུར་གཉིས་ཀྱིས་གྲུབ་པའི་རྩེད་ཆས་རྙོག་འཛིང་ཅན་ཞིག་
ཡིན་ནམ། སྐབས་ལ་ལར་ཡག་བཙོག་གཉིས་ལྡན་ནི་ད་གཟོད་ལོ་
རྒྱུས་ཀྱི་ཞལ་རས་ངོ་མ་བོ་ཡིན་པ་འདྲ། དྲན་ཚུལ་ཞིག་གི་དབང་
དུ་བཏང་ཚེ། བདག་གིས་མཉམ་བཞག་མ་བཞག་གི་མཚམས་
ནས། བོད་རང་གི་ལོ་རྒྱུས་འབྲི་མཁན་གྱི་མཁས་དབང་འདི་
98



མི་རབས་ཤིག་གི་ཉིན་འགའ།
ཚོས། ལོ་རྒྱུས་ཀྱི་ཞལ་རས་དྭངས་ཤིང་གསལ་བ་དེར་མནག་ནོག་
གི་དྲི་མ་མཐུག་པོ་ཞིག་བསྐུས་ཟིན་པ་དང་འདྲ་ལ། རང་གི་ཆབ་
སྲིད་ཀྱི་ལངས་ཕྱོགས་སམ་དད་མོས་ཀྱི་དགོས་མཁོར་བསྟུན་ནས་
ཆོས་ཉིད་ཅིག་མེད་པར་བཟོས་འདུག་ཨང་སྙམ་བྱུང་། དེ་བས་
ངས་བོད་ཀྱི་ལོ་རྒྱུས་ཀྱི་དཔེ་དེབ་གཞན་འགའ་ལ་ཡང་མི་བལྟ་
ཀ་མེད་དུ་གྱུར། དེའི་ཁྲོད་ནས་བདག་གིས་ཡང་ཡང་བསམ་བློ་
བཏང་ནས་གཤིབ་བསྡུར་བྱས་ཚེ། ཁྲི་སྲོང་ལྡེ་བཙན་ནས་བཟུང་
བོད་བཙན་པོའི་རྒྱལ་རབས་དེ་རྒྱུད་པའི་གཡང་ལ་ལྷུང་བའི་སྟ་
གོན་བྱས་པའམ། ཡང་ན་མི་མངོན་པའི་སྟོབས་ཤུགས་ཤིག་གིས་
ལོ་རྒྱུས་ཀྱི་དཀྱོགས་མཚམས་དེ་མི་འོས་པའི་ལམ་སྣེ་གཞན་པ་
ཞིག་ལ་ཁྲིད་སོང་བ་འདྲ། །
ལོ་རྒྱུས་ཀྱི་དཔེ་ཆ་དེ་དག་ལ་བལྟས་རྗེས་ཀྱི་དུས་ཡུན་
རིང་མོ་ཞིག་ཏུ། ངས་རྒྱུན་དུ་མི་མངོན་པའི་སྟོབས་ཤུགས་དེ་
ནི་ལྷ་སྒྲུང་ནང་བཤད་བཞིན་གྱི་འདྲེ་སྲིན་ཡ་མེད་ཅིག་ཏུ་སྒོམ་
ནས། འདྲེ་སྲིན་དེ་ནི་ལུགས་གཉིས་བཀའ་ཡིས་བརྗིད་པའི་བོད་
རྒྱལ་ཁྲི་སྲོང་ལྡེ་བཙན་མཆོག་གི་ནང་མི་གཉེན་ཉེ་ཞིག་ཡིན་པར་
མ་ཟད། ཉིན་དཀར་མིའི་ཚུགས་སུ་འགྲེང་ནས་བློན་པོའི་གྲས་ན་
ཡོད་ཅིང་། དགོང་མོར་མི་ལུས་ལ་འདྲེ་སྲིན་གྱི་མགོ་བོ་ཅན། ཁྲི་
སྲོང་ལྡེ་བཙན་གྱི་གསེར་ཁྲིའི་འོག་ཏུ་སྦས་སྐུང་བྱས་ཏེ་ལོ་རྒྱུས་ཀྱི་
99



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སྐུད་པ་གནོག་བཞིན་པའི་བྱུང་རིམ་མཚར་བོ་མང་པོ་རྟོག་བཟོ་
ཡང་ཡང་བྱས་པ་ཡིན།
མཚམས་ལ་ལར་དཔེ་ཆ་དེ་དག་ཡང་ཡང་བཀླགས་ཏེ་
བསམ་བློ་གཏོང་ཕྱོགས་བསྒྱུར་ཚེ། ཕལ་ཆེར་ལོ་རྒྱུས་ཀྱི་བསྟན་
བཅོས་དེ་དག་གིས་ང་ཚོར་མགོ་སྐོར་གཏོང་བཞིན་པ་འདྲ། ནང་
དམེ་ལ་དགའ་ཞིང་སྐྱིད་ལུག་གི་དབང་དུ་སོང་བའི་མི་རིགས་
ཤིག་གི་ངོ་འབག་དེ་དག་གི་ཟུར་ངོས་གཞན་ཞིག་ཀྱང་ངའི་ཀླད་
པ་ནང་ནས་ཇེ་གསལ་ནས་ཇེ་གསལ་ལ་འགྲོ་བཞིན་པ་ཚོར།
བདག་གིས་སློབ་ཆེན་གྱི་མི་ལོ་གཉིས་རིང་གི་སློབ་སྦྱོང་གི་
འཚོ་བ་བརྒྱུད། ཁོ་བོའི་ཡབ་མེས་དག་གི་ལྷད་མ་འདྲེས་པའི་
རྣམ་ཤེས་ཤིག་འདས་སོང་གི་དུས་སྐབས་རིང་མོ་ཞིག་ཏུ། གོ་
ལ་ཟླུམ་པོ་འདིའི་ཐོག་འོད་དུ་འཚེར་མྱོང་བ་རྟོགས། ནང་ཆོས་
དང་འབྲེལ་བའི་རིག་གནས་ཤིག་ལ་ཤི་འཐམ་རོ་འཐམ་བྱས་
པའི་བླུན་རྟགས་ཚ་བོ་དེའི་ཕུགས་ན། ཤེས་རིག་ཅིག་གི་འོད་
སྣང་འཕྲོ་བཞིན་པ་ཡང་ཟུར་ཙམ་མཐོང་། ད་རུང་མི་གཤིས་
ལ་འདྲེས་ནས་ཡོད་པའི་གཞུང་དྲང་དང་ཅི་མི་སྙམ་པའི་སྙིང་
སྟོབས་ཤིག་ཀྱང་མཐོང་འོངས། །
སྐབས་དེ་དག་ཏུ་ང་ལ་སྨྲ་བ་མེད་པར་གྱུར་འགྲོ་
ཞིང༌། ཁམས་གསུམ་དང་འགྲོ་དྲུག་ལ་བཅིངས་པའི་སྙིང་རྗེ་
ioo
-
-
-
-
-
-----
མཁ==



མི་རབས་ཤིག་གི་ཉིན་འགའ།
དེ་དག་ཀྱང་ངའི་མེས་པོ་ཚོའི་མདུན་ས་ན་ད་གཟོད་དངོས་
མ་དངོས་རྐྱང་ཡིན་པའི་ན་ཟུག་ཅིག་ཤ་གསེང་རུས་གསེང་ལ་
འཐིམས་འགྲོ། ཡིན་ན་ཡང་རིག་གནས་ཤིག་ལ་དུས་རབས་
དང་མཐུན་པའི་སྲོག་གི་དབང་བོས་མ་བཅངས་ན། དེ་ནི་ཆུ་
རུལ་ཞིག་དང་འདྲ་བར་ནམ་ཡང་ང་ཚོའི་བཏུང་བྱར་མི་རུང་བ་
རེད། ངོ་མ་འཇིག་རྟེན་ནི་འགལ་འདུའི་ཕུང་བོ་ཞིག་ཡིན་པར་
བཤད་པ་ནི་ཆོས་ཉིད་དང་ཇི་འདྲའི་མཐུན་པ་ལ་ཨང་།
སྔོན་ཆད་ཀྱི་ང་ནི་རང་གི་མི་རིགས་འདི་ལ་དུངས་པ་ཧ་
ཅང་ཟབ་པའི་མི་ཞིག་ཡིན་ན་ཡང་། ད་ལྟ་ངའི་བསམ་བློའི་
བག་ཆགས་ཀྱི་སྟེང་ནས་མི་རིགས་ཞེས་པའི་དོན་སྤྱི་འདི། ཉིན་
རེ་ལས་ཉིན་རེར་མོག་མོག་ཏུ་འགྱུར་བཞིན་པའི་ངོ་གདོང་ཞིག་
དང་འདྲ་བར་ང་དང་རྒྱང་བཀྱེད་བཞིན་པ་ཚོར། བསམ་ཚུལ་
འདི་ནི་བྱིས་པ་ཞིག་གི་རྨི་ལམ་ལྟར་སྔ་གཞུག་གི་རྒྱུ་འབྲས་ལ་
གསལ་ཆ་ཅི་ཡང་མེད་ན་ཡང་། ངས་ཏག་ཏག་དེ་ལྟར་འདོད་
མྱོང༌།
བདེ་སྐྱིད་ཀྱི་རྨི་ལམ་རིང་མོ་ཞིག་གང་ན་ཡང་མེད་ཅེས་
པ་བཞིན།(གལ་ཏེ་ཉལ་ཁང་ནས་ཉལ་རྒྱུ་ནི་བདེ་སྐྱིད་ཅིག་ཡིན་
པའི་དབང་དུ་བཏང་ན) གཟའ་འཁོར་གཉིས་འགོར་རྗེས་ཀྱི་
གཟའ་ཟླ་བའི་ཉིན་གྱི་སྔ་དྲོ་ཞིག་ལ་ང་ཚོའི་འཛིན་གྲྭའི་ཀྲུའུ་རིན་
101



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཉལ་ཁང་དུ་ང་རང་འཚོལ་དུ་བསླེབས་བྱུང་། ངས་ལོ་རྒྱུས་ཀྱི་
དཔེ་ཆ་བསྐྱུར་ཏེ། སྔར་བཞིན་བློ་ལོའོ་དབྱི་ཏུའུ་ཡི་གསུང་རྩོམ་
ལ་བལྟས་ནས་གཏིང་ལ་འགྲོ་བཞིན་པའི་སྐབས་སུ་ཉལ་ཁང་
གི་སྒོ་རྡུང་བའི་སྒྲ་ཞིག་གྲག་བྱུང་བས་མྱུར་དུ་མགོ་བོ་རུམ་ལ་
བཏུམས་ནས་གཉིད་ཁུལ་བྱས་པ་ཡིན། དགེ་རྒན་ལགས་ཀྱིས་
ཉལ་ཁང་གི་སྒོ་ཕྱེ་ནས་ནང་ལ་ཐོན་པ་ནས། དར་ཅིག་ལ་ཉལ་
ཁང་ནང་ཧྲིལ་བོ་གྲག་མེད་འགུལ་མེད་དུ་གྱུར། བདག་གི་ཉལ་
ཁྲི་དང་ཉེ་བར་བཅར་བའི་ཁོང་གི་གོམ་སྒྲ་རེ་རེ་ནི་བདག་གི་
རང་དབང་ལ་ཐེ་གཏོགས་བྱེད་བཞིན་པའི་དམག་བརྡ་རེ་རེ་
དང་འདྲ་བར་ང་ལ་འཚུབ་ཆ་གྲངས་མེད་བསླངས་བྱུང་། །
“ཁྱོས་སེམས་ལ་ཅི་ཞིག་དྲན་བཞིན་ཡོད་དགེ་རྒན་ཁོང་ཁྲོ་
གཏིང་ནས་ལངས་ཡོད་པ་འདྲ། བདག་གི་སྔས་མགོར་ཡོང་ནས་
སྐད་ཆ་འདི་བཤད་ཞོར་ངའི་ལུས་ཐོག་ནས་ཉལ་ཐུབ་བཙན་
གྱིས་དྲུད་ནས་བུད་སོང་། ངས་དགེ་རྒན་གྱི་གདོང་ལ་ལྟ་མ་ཕོད།
“… ” ངས་ཁ་མ་གྲག་པར་བསྡད་པ་ཡིན། འོན་ཀྱང་
ངའི་སེམས་གཏིང་ནས་ཁོང་ལ་གུས་བཀུར་ཆེན་པོ་བྱེད་བཞིན་
ཡོད། །
“ངས་ངོ་མ་ཁྱེད་ཀྱི་བཅའ་སྲོལ་ལས་སྲོལ་འདིའི་ནང་དོན་
ཧ་མི་གོ་ཡི། དགེ་རྒན་ཚང་མས་ཁྱེད་རང་སློབ་ཁྲིད་ལ་ཆད་པ་
102



མི་རབས་ཤིག་གི་ཉིན་འགའ།
ཚབས་ཆེན་རེད་ཟེར”ཁོས་ངའི་ཉལ་ཐུལ་མུ་མཐུད་ནས་མར་
འཐེན་ཞོར་དུ“ངས་ཁྱོད་ཀྱིས་དཔེ་ཆ་གང་ཞིག་ལ་བལྟས་ནས་
ཚད་གང་ཞིག་ལ་ཐོན་ཡོད་ཀྱི་རེད་སྙམ་ཡོད། མ་གཞི་སློབ་
གྲོགས་ཚོས་ཀྱང་ཁྱོད་དང་མཉམ་དུ་དགེ་རྒན་ལ་རྫུན་གཏམ་པ་
མིན་ནམ”ངས་ཁོང་གི་སྐད་ཆའི་ནང་དོན་གསལ་བོར་གོ་ན་ཡང་
རང་གིས་ཅི་ཞིག་སྒྲུབ་བཞིན་པའི་སྐོར་དེ་ཁོང་ལ་འགྲེལ་བཤད་
མ་བརྒྱབ། འགྲེལ་བཤད་རྒྱག་དགོས་དོན་ཡང་མི་འདུག གལ་
ཏེ་རྒྱུ་མཚན་བཤད་དགོས་ཚེ་ང་ལ་རྒྱུ་མཚན་ཅི་ཞིག་བཤད་རྒྱུ་
ཡོད་དམ།
དགེ་རྒན་སྔར་བཞིན་བདག་གི་སྔས་གམ་ནས་ལངས་ཏེ་
ཕྱིར་སྣུར་བྱས་མ་བྱུང་བས་ང་རང་མལ་ལས་མི་ལངས་ས་མི་འགྲོ་
བར་གྱུར། དེ་བས་ང་ཁོང་གི་དྲུད་སོང་བའི་ཉལ་ཐུལ་ཀྱི་རྗེས་
འབྲངས་ནས་ཡར་ལངས་གྲབས་བྱས། །
“དགེ་རྒན་ལགས་ཁྱེད་ཀྱིས་ང་རང་སློབ་གྲྭ་ནས་ཕྱིར་
ཕུད་རོགས”གློ་བུར་དུ་ངས་དགེ་རྒན་ལ་སྐད་ཆ་འདི་འདྲ་ཞིག་
ཤོར་སོང་། ང་ལ་དེ་མ་ཐག་ཏུ་རང་གིས་སྐད་ཆ་འདི་འདྲ་ཞིག་
བཤད་པ་ལ་འགྱོད་པ་སྐྱེས་མོད། ད་ནི་ཐབས་གཞན་མི་འདུག་
པས་དགེ་རྒན་གྱིས་ང་ལ་ལན་ཅི་ཞིག་སྟེར་རྒྱུ་ཡིན་པར་སྒུག་ནས་
བསྡད་པ་ཡིན།
io3



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བསམ་ཡུལ་ལས་འདས་པ་ཞིག་ལ་ཁོང་གིས་ང་ལ་སྐད་ཆ་
ཅི་ཡང་མི་བཤད་པར་ཅུང་ཞིག་འདང་བརྒྱབ་རྗེས། ཐང་ཆད་
པའི་ཉམས་ཀྱིས་དགོང་མོ་ཁྱེད་རང་ངའི་ཉལ་ཁང་དུ་ཤོག་ཟེར་
ཞོར་སྒོར་བུད་སོང་། །
ཤུལ་དུ་བདག་གིས་རང་ཉིད་ཀྱི་ཆེད་དམ་ཡང་ན་དགེ་
རྒན་ལ་འགྱོད་བཤགས་བྱེད་པ་གང་ཡིན་མི་ཤེས་མོད། ཉལ་ཐུལ་
གྲ་དག་མོ་ཞིག་བལྟབས་རྗེས་ཁ་ལག་གཙང་མ་ཞིག་བཀྲུས་པ་
ཡིན། ཅང་མ་འགོར་བར་བདག་ལ་ཅི་ཡིན་མི་ཤེས་པའི་སྐྱོ་བ་
དྲག་པོ་བྱུང་ནས་མིག་མཐར་སེམས་འགུལ་ཐེབས་པའི་མཆི་མ་
གང་འཁྱིལ་བྱུང་། །
ང་རང་ངོ་མ་ཁེར་རྐྱང་གི་མི་ཞིག་ཏུ་གྱུར་འདུག ནམ་
ཞིག་ལ་ང་རང་འདི་འདྲའི་མི་ཞིག་ཏུ་གྱུར་བ་ཡིན་ནམ། སློབ་
སྐབས་སྔོན་མའི་ནང་དུ་ངས་རང་ཉིད་ལ་འགྱུར་བ་གཏོང་རྒྱུའི་
ཆེད་དུ། རྒྱལ་ཁབ་ཕྱི་ནང་གི་དཔེ་ཆ་མང་བོ་ཞིག་ལ་བལྟས་པ་
མ་ཡིན་ནམ། ཕལ་ཆེར་དཔེ་ཆ་དེ་དག་གིས་ང་རང་ལོག་ལམ་ལ་
ཁྲིད་འདུག་པ་འདྲ། ཡིན་ན་ཡང་དེ་ནི་རང་གི་བྱས་ཉེས་སུ་བརྩི་
ཆོག་པས་འགྱོད་པ་སྐྱེས་དགོས་དོན་མི་འདུག གལ་ཏེ་དེ་འདྲ་
མིན་ཚེ། ང་ནི་རང་ཉིད་འཚོ་སྡོད་ཀྱི་འཇིག་རྟེན་འདིས་གཏན་
ནས་གཏན་དུ་ཐག་རིང་ཐག་རིང་ཞིག་ལ་རྒྱང་ཕུད་བྱ་འདོད་པ་
i04



མི་རབས་ཤིག་གི་ཉིན་འགའ།
མ་ཡིན་ནམ། ང་སློབ་གྲྭ་འདི་ནས་རང་འགུལ་གྱིས་ཕྱིར་འབུད་
དགོས་སམ། དེ་ལ་རང་ཉིད་འགྱོད་པ་སྐྱེས་སྲིད་དམ།
ཕྱི་དྲོའི་སློབ་ཐུན་གཉིས་པའི་སྐབས་སུ་པན་ཀྲང་གིས་ང་
ལ་སློབ་ཐུན་འདི་གྲོལ་མ་ཐག་སློབ་མའི་ཁྲུའུ་རུ་འགྲོ་དགོས་པའི་
བརྡ་བརྒྱབ་བྱུང་བས་དོན་གྱི་བྱུང་རིམ་མང་བོ་ཞིག་རང་དབང་
ན་མེད་པ་རྟོགས། །
སློབ་མའི་ཁྲུའུ་རུ་མི་གཅིག་མ་གཏོགས་མི་འདུག ཉིན་
འགའི་རྗེས་ནས་བདག་གིས་མི་དེ་ནི་སློབ་མའི་ཁྲུའུ་ཡི་ཁྲུའུ་ཀྲང་
ཡིན་པ་ཤེས། ཁོ་ནི་མི་ཅུང་ཡ་མཚན་ཅན་ཞིག་རེད། ལུས་པོ་
ཤིན་ཏུ་ཐུང་ན་ཡང་གསོ་ཕག་ཞིག་ལྟར་ལུས་ཤ་ཤིན་ཏུ་རྒྱགས་པ་
ཞིག་འདུག་པས། གལ་ཏེ་ལུས་ཀྱི་མགོ་རྔ་བརྗེས་ནས་བཞག་ཚེ་
སྔ་གཞུག་གང་ཡིན་པ་ཡང་གསལ་བོར་ཤེས་དཀའ་བར་འདུག
ང་སློབ་མའི་ཁྲུའུ་རུ་བསླེབས་མ་ཐག ཁང་མིག་དེ་ཧ་ཅང་
ཆེ་དྲགས་ནས་བར་སྟོང་ཆེན་པོ་ཞིག་རང་དགར་བཞག་འདུག་
པའི་སྣང་བ་བྱུང་། འོན་ཀྱང་མི་དེས་ལས་ཀ་སྒྲུབ་བྱེད་ཀྱི་ཅོག་
ཙེ་དེ་གཡས་ཕྱོགས་ཀྱི་གྲུ་ཟུར་ཆུང་ཆུང་དེར་གཏད་ནས་བཞག་
འདུག ཁང་བའི་ནང་གི་རྒྱ་ཁྱོན་ཤིན་ཏུ་ཆེ་ན་ཡང་ཁོས་དེ་ལྟར་
རང་ཉིད་གྲུ་ག་ཆུང་ཆུང་དེ་རུ་བཙུར་ནས་འཇོག་དགོས་དོན་
གང་ཡིན་ནམ། གྱང་དང་སྒྲོག་ཙེའི་བར་ན་འདམ་བག་གི་བསྐྲུན་
105



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་ལྟ་བུའི་མི་ཞིག་གིས་ཧ་ཅང་གཟབ་ནན་ངང་བདག་གི་ལོག་
ཕེབས་ལ་སྒུག་འདུག་པ་དེས་ང་ལ་དྲན་ཚུལ་སྣ་ཚོགས་སློང་བར་
བྱས། གལ་ཏེ་མིག་མདུན་གྱི་ཁང་མིག་ཧྲིལ་བོར་ཆ་བཞག་ནས་
བཤད་ན་མི་འདི་ཡར་མར་ལ་བསྣུར་དགོས་ཚེ་ཇི་འདྲའི་དཀའ་
ཨང་སྙམ། ངས་བསམས་ན་མི་འདིས་དེ་ལྟར་ཁང་བ་འདིར་ཁྱོན་
ཡངས་པའི་གནས་ཞིག་རང་དགར་བསྐྱུར་དགོས་དོན་ནི་ཕལ་
ཆེར་གསང་བ་ཆེན་པོ་ཞིག་ཡིན་པ་འདྲ། །
ང་ཁང་མིག་དེར་འབྱོར་ནས་དུས་ཚོད་ཕྱེད་ཙམ་གྱི་རིང་
ལ་ཁོས་ང་ལ་ཡང་ཡང་ལྟ་བར་བྱེད་ཅིང་ལག་ནས་ཅི་ཞིག་འབྲི་
བཞིན་འདུག མི་གཞན་པ་ནང་དུ་ཡོང་ན་དགེ་སློབ་སུ་ཡིན་
རུང་གདོང་ནས་འཛུམ་མདངས་ཡ་མཚན་པ་ཞིག་སྟོན་སྲིད་ན་
ཡང་། ང་ལ་ལྟ་ཐེངས་རེ་རེར་དེ་མ་ཐག་ཏུ་འཛུམ་མདངས་ཕྱིར་
བསྡུས་ནས་གཟབ་ནན་གྱིས་ཉམས་ཤིག་བསྟན་འོངས། དེ་ལྟར་
ཡུན་རིང་ཞིག་ལ་ཁོས་བདག་ལ་སྐད་ཆ་ཚིག་གཅིག་ཀྱང་བཤད་
མ་སོང་།
བཟོ་ལྟ་དེས་ང་སྔར་ལས་ཀྱང་དོགས་མི་བདེ་བར་བཏང་
སོང་། ཅང་མ་འགོར་བར་ཁོས་ང་ལ་ཡང་བསྐྱར་ཞིབ་ལྟ་བྱས་
ཀྱང་སྔར་བཞིན་སྐད་ཆ་ཅི་ཡང་བཤད་མ་བྱུང་། ཁོས་སྨྱུག་གུའི་
འབྲི་མཚམས་བཞག་ནས་ང་ལ་ཞིབ་ལྟ་ཞིག་བྱས་རྗེས། སྨྱུག་
io6



མི་རབས་ཤིག་གི་ཉིན་འགའ།
འོག་གི་ཡིག་ཆ་དེ་དག་མདུན་ཅོག་གི་གཡོན་ཕྱོགས་ན་ཡོད་པའི་
འཐེན་སྒམ་དེ་ལ་ནན་ནན་ཏིག་ཏིག་གིས་རེ་རེ་བཞིན་བརྩེགས་
མར་བཞག་སྟེ། དེའི་ཐོག་ལ་ལག་པས་འཆག་འཆག་འདེབས་
ཙམ་བྱས། དེ་ནས་སླར་ཡང་འཁྲིག་མའི་ཆུ་ཚོད་འཁོར་ལོར་
བལྟས་ཙམ་བྱས་རྗེས། ལྷང་ལི་ཞིག་དང་འདྲ་བའི་ལུས་པོ་དེ་
ཟུར་འདུག་ཅིག་བྱས་ཏེ། ང་དང་ཁ་གཏད་དུ་བསྡད་དེ་ང་ལ་ཁ་
ཡ་བྱེད་མགོ་བརྩམས། ཐོག་མར་ཁོས་ང་ལ་སློབ་གྲྭ་ནས་འདུག་
མི་འདོད་པའི་རྒྱུ་རྐྱེན་མང་བོ་དྲིས་ནས་རེ་རེ་བཞིན་ཟིན་ཐོར་
བཀོད། །
“ཁྱོད་ཚོའི་འཛིན་གྲྭའི་ཀྲུའུ་རིན་གྱིས་བཤད་ན་ཁྱོད་སློབ་
གྲྭ་ནས་རང་འགུལ་གྱིས་འབུད་འདོད་ཟེར་བ་བདེན་ནམ”
“ང་རང་སློབ་ཆུང་ལ་འགྲིམས་དུས་ནས་དེ་འདྲའི་བློ་སྐྱེས་
མྱོང”ངས་མི་འདི་ངོ་མི་ཤེས་པས། དཔོན་གཏམ་འདྲེས་མའི་
སྐད་ཆ་འདི་རང་དབང་མེད་པར་ངག་ནས་ཤོར་སོང་། རང་
ཉིད་རང་གི་སྐད་ཆ་ལ་ཡང་ཡིད་མི་ཆེས་པར་གྱུར་བར་མ་
ཟད། ངས་སྔོན་ཆད་ནས་གཞན་ལ་རྫུན་བཤད་པ་གྲངས་མེད་
པས། ཐེངས་འདིར་ཡང་རྫུན་གཏམ་འདྲེས་མའི་སྐད་ཆ་འདི་
འདྲ་ཞིག་ཤོར་སོང་།
“འོ་ན། ངས་རྒྱུས་ལོན་བྱས་པ་ལྟར་ན་ཁྱོད་རང་སློབ་གྲྭ་
io7



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདིར་ཡོང་གི་ལོ་དང་བོ་དེར་ཕྱོགས་ཡོངས་ནས་མི་ཆོག་རྒྱུ་མེད་
ན་ཡང་། སློབ་སྐབས་འདི་མགོ་བརྩམས་པ་ནས་བཟུང་ཇེ་བཙོག་
ལ་སོང་ཟེར་བ་བདེན་ནམ”མི་དེས་བདག་གི་སྐད་ཆ་ལ་ཁོང་ཁྲོ་
བའི་རྣམ་འགྱུར་ཙམ་ཡང་མ་བསྟན་པས། ཁོས་ང་ལ་དྲི་བ་འདི་
འདྲི་དུས་བདག་གི་མིག་མདུན་གྱི་མི་འདི་ནི་ཀྲུང་དབྱང་གི་མགོ་
ཁྲིད་ངོ་མ་ཞིག་དང་འདྲ་བྱུང་། ང་ལ་མཚོན་ན་ཁོའི་བཤད་པ་
ནང་བཞིན་གྱི་འགྱུར་ལྡོག་དེ་འདྲ་བྱུང་བ་སེམས་ལ་དྲན་རྒྱུ་མི་
འདུག་པས་དྲི་བ་དེར་ལན་སློག་འདོད་མེད་པར་གྱུར།
“ཁྱོད་ཀྱི་འདུག་རོགས་དང་འགྲོ་རོགས་ཚང་མས་ཁྱེད་ལ་
ཤན་ཤུགས་ངན་པ་འབྱུང་སྲིད་པས་མཐའ་མར་ཁྱོད་ལ་གནག་
མཁན་དེ་རང་གི་གྲོགས་པོ་ཚོ་ཡིན་པ་ཤེས་སམ”
སྐད་ཆ་འདི་གོ་མ་ཐག་སེམས་གཏིང་ནས་ཁོང་ཁྲོ་བའི་
སྣང་བ་ཞིག་ཡར་འཕྱུར་ཡོང་ན་ཡང་། བདག་གི་མདུན་ན་ཡོད་
པའི་མི་འདི་མ་མཐའ་ཡང་སློབ་གྲྭའི་མགོ་ཁྲིད་ཅིག་ཡིན་པ་
འདྲ་བས། ངས་སྐད་ཆ་གཞན་མ་བཤད་པར་དྲང་མོ་དྲང་རྐྱང་
གིས་“ང་ལ་སློབ་གྲོགས་ལས་གྲོགས་པོ་མེད”ཅེས་ཡང་བསྐྱར་
དཔོན་གཏམ་འདྲེས་མའི་ལན་སློག་པ་ཡིན། །
ཁོས་ངས་བཤད་པའི་སྐད་ཆ་དེ་དག་ཟིན་བྲིས་སུ་འབྲི་
བཞིན་འདུག་པས། ཁྲིམས་ཀྱི་ཉེས་ཆད་ཕོག་པའི་མི་ཞིག་ལ་ཉེན་
io8



མི་རབས་ཤིག་གི་ཉིན་འགའ།
རྟོག་པས་དྲི་བ་འདྲི་བཞིན་པའི་ཚུལ་མག་མོག་ཅིག་བདག་གི་
སེམས་ངོར་འཁོར་ཡོང་། དེར་མ་ཟད་དཔོན་པོ་ཞིག་གིས་རང་
གི་གཡོག་པོ་ལ་རྒྱུ་མཚན་ཅི་ཡང་མེད་དུས(ཐ་ན་སྐད་ཆ་བཤད་
པའི་དགོས་པ་ཏིལ་འབྲུ་ཙམ་ཡང་མེད་དུས) རང་དགར་དྲི་བ་
འདྲི་བའི་ཚུལ་དང་འདྲ་བས། སེམས་ཀྱི་གཏིང་ནས་སླར་ཡང་
ཁོང་ཁྲོ་འདྲེས་མའི་ཞེ་སྡང་ཞིག་ཡར་བཙངས་ཡོང་། ཅང་མ་
འགོར་བར་ང་ཁང་མིག་འདི་དང་ཁ་གྱེས་ནས་ཕྱི་རོལ་ལ་འགྲོ་
འདོད་དྲག་པོ་བྱུང་། །
འོན་ཀྱང་ངས་དེ་ལྟར་མ་བྱས། དེ་ལས་ལྡོག་སྟེ་ངས་
རང་གི་བྱ་སྤྱོད་དེའི་མཇུག་འབྲས་ལ་བསམ་བློ་གཏོང་དགོས་
སོང་།འདི་ནི་མི་རྣམས་མཛེས་སྡུག་གི་སླུ་བྲིད་ལས་ལྡོག་འདོད་
དུས་ཤེས་མེད་ཚོར་མེད་དུ་བྱུང་བའི་གདོད་མའི་རང་གཤིས་
ངོ་མ་བོ་དེ་ཡིན་པ་འདྲ། གནད་འགག་གི་སྐབས་སུ་མི་ནི་བག་
འཁུམས་པར་དགའ་བའི་སྲོག་ཆགས་ནུས་མེད་ཅིག་ལས་མ་
འདས། གལ་ཏེ་ངས་ཁོ་ལ་ཁ་ཡ་མ་བྱས་པར་ད་ལྟ་ཉིད་དུ་རང་
འདོད་ལྟར་ཁང་བ་འདི་ལས་སྒོར་བུད་ཚེ་མཇུག་འབྲས་ཅི་ཞིག་
འབྱུང་ངམ། ངས་བསམས་ན་ཆེས་མི་ལེགས་པའི་མཇུག་འབྲས་
ནི་དགེ་སློབ་ཡོངས་ཀྱི་སྡུན་ནས་ཉལ་ཐུབ་དང༌། མཁོ་དངོས་
རྣམས་འཁྱེར་རུ་བཅུག་ནས་གཏན་ནས་གཏན་ཏུ་སློབ་གྲྭ་འདི་
109



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནས་སྒོར་འཕུད་རྒྱུ་ལས་གཞན་ཅི་ཞིག་ཡོད་དམ། འདི་ནི་ངས་
དུས་ཚོད་མང་བོ་ཞིག་གམ། ཡང་ན་ཁ་སང་དེ་རིང་ལ་ངང་སྒུག་
བྱེད་བཞིན་པའི་མཇུག་འབྲས་དེ་མིན་ནམ།
འོན་ཀྱང་དོན་དངོས་ནི་ང་རང་སྣང་ཚུལ་འདི་འདྲ་འབྱུང་
བ་ལ་ཤིན་ཏུ་སྐྲག་པར་མ་ཟད། ཐ་ན་མ་འོངས་པ་ཞེས་པའི་ཐག་
རིང་ཐག་རིང་གི་གནས་དེར་ཚོད་དཔག་ཏིལ་འབྲུ་ཙམ་མེད་
ཀྱང་། མཇུག་འབྲས་འདི་འདྲ་འབྱུང་བར་ང་ངོ་མ་སྐྲག་གིན་
འདུག དེ་ལྟར་མིན་ཚེ་ངས་རང་གི་གོམ་ཁ་མདུན་ལ་བསྒྱུར་ཏེ་
ཁང་མིག་འདི་དང་ཁ་བྲལ་བས་ཆོག་སྟེ། ཇི་འདྲའི་ལས་སླ་བའི་
ལས་ཀ་ཞིག་ཨང་། །
ཞིབ་འདང་རེ་བརྒྱབ་ན། དེ་རིང་མི་འདིར་དྲིས་ལན་སློག་
པའི་ཁྲོད་ན་རང་ཉིད་ཡིད་མགུ་ཆོག་པའམ་ཡང་ན་རྫུན་གྱི་ཚིག་
གིས་མ་བསླད་པ་ནི། ང་ལ་གྲོགས་པོ་མེད་ཅེས་པའི་ཚིག་དེ་ཁོ་ན་
ཡིན། དོན་དུ་ཡང་ང་ལ་གྲིབ་མ་ལྟར་འགྲོགས་རུང་བའི་གྲོགས་
པོ་ཞིག་ལྟ་ཞོག ཐ་ན་སེམས་ཀྱི་དྲན་ཚུལ་མཐའ་དག་ལྷུག་པོར་
བརྗོད་ཆོག་པའི་གྲོགས་པོ་ཞིག་ཀྱང་ཡོད་མ་མྱོང་བས། ཚུར་
ང་ལ་ངན་གཤིས་གོམས་པར་བྱེད་པའི་གྲོགས་པོ་ཞིག་ག་ནས་
ཡོད། གནས་འདི་ན་འཚོ་བཞིན་པའི་མི་ཚོགས་ཀྱི་ཁྲོད་ན། ང་
ཁོ་ན་འཇིག་རྟེན་གཞན་ངོགས་ནས་བསླེབས་པ་དང་འདྲ་བར་
iio



མི་རབས་ཤིག་གི་ཉིན་འགའ།
ཧ་ཅང་ཁེར་རྐྱང་དུ་ལུས་ཡོད། རྗེས་ཕྱོགས་སུ་འབྱུང་ངེས་པའི་
ཁོ་བོའི་འཚོ་བ་མཐའ་དག་ཀྱང་འདི་འདྲའི་ལས་སྐལ་ཞིག་ལས་
འདའ་མི་སྲིད། །
“དགེ་རྒན་ཚོར་མཚོན་ན་ནམ་རྒྱུན་ཁྱེད་ཚོ་སློབ་མ་ཚོའི་
མདུན་ལམ་གྱི་ཆེད་དུ་གཉིད་ཆག་ཟས་བརྗེད་ཀྱིས་ཉི་མ་རེ་རེ་
བཞིན་དཀའ་བ་ཆེན་པོས་འདའ་བཞིན་ཡོད། ང་ཚོ་ནི་མར་
མེ་རྐང་བུ་གང་ཡིན། ཡཱང་ལ་དང་ཡང་འདྲ། སློབ་མ་ཚོའི་
མུན་པ་མཐར་སྤྲོད་ཀྱི་ཆེད་དུ་རང་ལུས་ཕངས་མེད་དུ་གཏོང་
བཞིན་ཡོད”ཁོས་བདག་གི་དྲིས་ལན་ཚང་མ་འབྲི་དེབ་ཏུ་བྲིས་
ཚར་རྗེས། བདག་གི་སེམས་ལ་ཡང་མ་དྲན་པའི་སྙན་ངག་ཅིག་
དང་འདྲ་བའི་སྐད་ཆ་འདི་དག་གིས་ང་ལ་སློབ་གསོ་བཏང་
བྱུང་། ལྐོག་ཏུ་གྱུར་བའི་ཐ་སྙད་ཀྱི་ཚོགས་པ་འདི་ངའི་རྣ་ལམ་
དུ་སོན་མ་ཐག་རིམ་གྱིས་མདངས་མེད་པར་གྱུར་ནས་ངའི་ད་
ལྟའི་སེམས་ཁམས་འདི་ལ་མཚོན་ན་ཆེས་མི་འོས་པའི་དམོད་
ཚིག་འགའ་རུ་འགྱུར་བཞིན་འདུག ཡིན་ན་ཡང་ང་ཁ་རོག་གེར་
ལངས་ནས་བསྡད་པ་ཡིན།
ཁོས་ཀྱང་སྐད་ཆ་དེ་བཤད་རྗེས་མུ་མཐུད་ནས་ང་ལ་ཅི་
ཡང་མི་བཤད་པར་དོན་དག་གཞན་ཞིག་ལ་བསམ་བློ་གཏོང་
བཞིན་པ་དང་འདྲ་བས། ཁང་མིག་ཧྲིལ་བོ་ཡང་བསྐྱར་ལྷིང་
iii



----
བོད་ཀྱི་དེང་རབས་བརྩམས་སྒྲུང་དཔེ་ཚོགས།
འཇགས་སུ་སོང་། མཚམས་དང་མཚམས་སུ་ཉེ་འགྲམ་གྱི་ཁང་
མིག་ཅིག་ནས་མི་འགའ་ཁ་བརྡ་བྱེད་བཞིན་པའི་མི་སྐད་གསལ་
ལ་མི་གསལ་བ་ཞིག་གོ་ཐུབ་ན་ཡང་ངས་ཐེངས་དུ་མ་ལ་ཞིབ་ཏུ་
ཉན་མོད་གོ་རྒྱུ་ཅི་ཡང་མ་བྱུང།
ཕལ་ཆེར་དུས་ཚོད་སྐར་མ་དྲུག་ལྷག་འགོར་རྗེས་གློ་བུར་
དུ་ཁོས་ང་ལ་“ཁྱེད་ཀྱིས་བསྒྲུབ་འདོད་པའི་བྱ་བ་གང་ཡིན”ཞེས་
དྲིས་བྱུང་། །
གལ་ཏེ་ངས་ཁོ་ལ་ང་རང་མུ་མཐུད་དུ་སློབ་ཁྲིད་ལ་ཞུགས་
ནས་འབད་པ་ཆེན་པོ་བྱ་རྒྱུ་དང་། མ་འོངས་པ་ན་མེས་རྒྱལ་དང་
མི་རིགས་ལ་ཞབས་ཞུ་ཡག་པོ་ཡོང་བའི་མི་ཞིག་བྱ་འདོད་ཚུལ་
བརྗོད་པ་ཡིན་ཚེ། ཁོས་ང་ལ་ཡང་བསྐྱར་སློབ་གཉེར་གྱི་ལས་ལ་
འཇུག་ཆོག་པའི་གོ་སྐབས་སྟེར་སྲིད་མོད། འོན་ཀྱང་ངས་ཐེ་ཚོམ་
ཅི་ཡང་མེད་པར་ང་རང་སློབ་གྲྭ་འདི་ནས་ཕྱིར་འབུད་འདོད་
ཅེས་ལན་བཏབ་པ་ཡིན།
སྐད་ཆ་དེ་བཤད་རྗེས་ངས་སློབ་གྲྭའི་མགོ་ཁྲིད་ཡིན་པ་
གདོན་མི་ཟ་བའི་མི་དེའི་ཁོང་ཁྲོ་ལ་སྒུག་ནས་བསྡད་
བློ་ཡུལ་ལས་འདས་པ་ཞིག་ལ་མི་འདི་ངའི་སྐད་ཆ་དེར་
ཁོང་ཁྲོ་མ་ལངས་པར་མ་ཟད། ཁོས་ང་ལ།“ཁྱོད་ཉལ་ཁང་དུ་
སོང་ལ་འདང་ཞིབ་མོར་རྒྱོབ། ཕྱི་དྲོའི་སློབ་ཐུན་གསུམ་པ་གྲོལ་
i2



མི་རབས་ཤིག་གི་ཉིན་འགའ།
རྗེས་གཞུང་ལས་ཁང་འདིར་ཁྱེད་ཀྱིས་ངོས་ཟིན་གང་ཡོད་ཡི་
གེར་བྲིས་ནས་འཁྱེར་ཤོག”ཁོས་སྒྲོག་ཙེ་ཐོག་གི་དཔེ་ཆ་འགའ་
གྲ་དག་མོར་སྒྲིག་ཞོར་“ཡིན་ན་ཡང་ད་ནས་བཟུང་སློབ་ཁྲིད་ལ་
གཏན་ནས་ཆད་མི་ཆོག”ཟེར། ངས་ཁོ་ལ་ང་རང་སློབ་གྲྭ་ནས་
ཕྱིར་འབུད་འདོད་ཀྱི་རྒྱུ་མཚན་ཡང་བསྐྱར་བཤད་བསམས་
མོད། མྱུར་དུ་ཁང་མིག་འདི་ལས་ཕྱིར་འབུད་རྒྱུ་ནི་ད་ལྟ་བདག་
གི་ཆེས་བསྒྲུབ་འདོད་པའི་དོན་བྱ་ཉག་ཅིག་ཡིན་པས་མྱུར་དུ་
སྒོར་བུད་པ་ཡིན།
འཇིག་རྟེན་གྱི་འཚོ་བ་ལ་མཐའ་མེད་པ་ཇི་བཞིན་འཇིག་
རྟེན་གྱི་དུས་ཚོད་ལ་ཡང་མཐའ་མི་འདུག བདག་ནི་མཐའ་མེད་
པའི་དུས་ཚོད་ཁྲོད་ནམ་ཡང་འཕག་འཚག་གིས་དུས་འདའ་
བའི་མི་ལས་ངན་ནང་གི་ལས་ཅན་ཞིག་རེད། ཚར་རྒྱུ་རྫོགས་རྒྱུ་
མེད་པའི་མི་ཚེ་འདིས་ང་ལ་ཅི་ཞིག་གསལ་བཤད་བྱེད་བཞིན་
ཡོད་ཅིང་། ལས་ཀ་གང་ཡང་མི་འཁྱོངས་པའི་མི་ཞིག་ལ་མཚོན་
ན་དུས་ཚོད་ནི་མནར་གཅོད་ག་ཙམ་མྱོང་བའི་གྲངས་ཀ་ཡིན་
ནམ། རྨི་ལམ་དང་འདྲ་བའི་ཁ་སང་ལ་མཚོན་ན་དེ་རིང་མ་གཞི་
ནས་དགོད་ཁ་འཆོར་དགོས་པའི་ངོ་གདོང་ཞིག་ལས་གང་ཡང་
མ་ཡིན། འདི་ལྟར་ནམ་ཞིག་ལ་དུས་ཚོད་ཅེས་པའི་ཀུ་རེ་ཆེན་པོ་
འདིའི་ཀློང་ནས་མཐར་སྲིད་དམ།
བའཐ-



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དགེ་རྒན་ཚོའི་ལས་སྒྲུབ་ཐོག་ཁང་གི་སྒོ་ཁར་ཐོན་པ་
ན། ཉི་མ་ནུབ་ཕྱོགས་ཀྱི་རི་རྩེར་ཐོན་འདུག་པས་འོད་དང་དྲོད་
གཉིས་ཀ་ལྷག་པར་ཇེ་ཆེར་སོང་འདུག ལས་སྒྲུབ་ཐོག་ཁང་གི་
སྡུན་ཚང་མ་ཨར་འདམ་གྱིས་ལས་པའི་ཐེམ་སྐས་ཡིན་ལ། ཐེམ་
སྐས་འདི་ལས་ཐང་ལ་བབས་ཚེ་དཔེ་མཛོད་ཁང་གི་མདུན་ཐད་
ཀྱི་ལྡུམ་ར་དེའི་གམ་ལ་བསླེབས་ཐུབ། ང་གནས་གཅིག་ནས་
ཅུང་ཙམ་ལ་ལངས་བསྡད་རྗེས་གཡས་ཕྱོགས་ཀྱི་སློབ་ཁང་དང་
ལས་སྒྲུབ་ཁང་གཉིས་སྦྲེལ་མཚམས་ཀྱི་གྲུ་ག་དེར་དམིགས་ནས་
སོང་། གནས་དེར་ཕར་འགྲོ་ཚུར་འོང་བྱེད་པའི་མི་ཧ་ཅང་ཉུང་
ཁར། གྲུ་ག་དེ་དང་ཐག་མི་རིང་བའི་ས་ན་ཨར་འདམ་གྱི་འདུག་
སྟེགས་རིང་མོ་ཞིག་ལས་ཡོད་པས། དེའི་ཐོག་ཏུ་ཁ་གནམ་ལ་
ཕྱོགས་ནས་གན་རྐྱལ་དུ་ཉལ་བ་ཡིན། ཉི་མ་ནུབ་རིའི་ཕྲག་པ་ན་
རུས་སྦལ་ཞིག་དང་འདྲ་བར་ནུར་བགྲོད་བྱེད་བཞིན་ཡོད་པས་
ཉི་ཟེར་མིའི་གདོང་ལ་ཕོག་མ་ཐག་ཚ་རེག་རེག་བྱེད། ངས་རང་
གིས་གནས་བབས་ལ་བསམ་བློ་ཇི་འདྲ་བཏང་རུང་ཀླད་པའི་ནང་
ཧྲིལ་བོར་སྟོང་ཧང་ཧང་ཅི་ཡང་འཆར་རྒྱུ་མི་འདུག དེ་ལས་ལྡོག་
སྟེ་སློབ་མའི་ཁྲུའུ་ཡི་དགེ་རྒན་དེའི་འཛུམ་མདངས་དང་། འཇམ་
པོ་ཚིག་གི་བཤད་སྟངས་སོགས་ནི་སྔོན་ཆད་བལྟས་ཟིན་པའི་གློག་
བརྙན་ཞིག་དང་འདྲ་བར་སྐད་ཅིག་དེ་མ་ཉིད་དུ་མིག་ལམ་ལ་
il4



མི་རབས་ཤིག་གི་ཉིན་འགའ།
འཆར་འོངས།
ད་ལྟའི་དྲན་པ་འདི་དང་། སྔོན་ཆད་སྐད་ཡིག་དགེ་
རྒན་ལགས་ཀྱིས་གྱོན་ཡོད་པའི་ནུབ་ལྭ་ཁ་ཚང་དེ། ད་རུང་
གོང་དཀྲིས་སྔོ་སྐྱ་སོགས་ལ་སྐྱེས་བོ་སུས་ཀྱང་མཐོང་མི་ཐུབ་
ཅིང་། ཤེས་ཀྱང་མི་སྲིད་པའི་འདྲ་ས་ཞིག་ཡོད་པ་འདྲ། གལ་ཏེ་
ངའི་དྲན་པའི་ཁྲོད་ཀྱི་བྱ་དངོས་འདི་དག་ལ་དེ་འདྲའི་འདྲ་ས་
གཏན་ནས་མེད་པའི་དབང་དུ་བཏང་ན། སློབ་མའི་ཁྲུའུ་ཡི་དགེ་
རྒན་དེའི་གདོང་གི་འཛུམ་མདངས་དང་སྐད་ཆའི་བཤད་སྟངས་
དེའི་ཕུགས་ན། ཐོགས་རེག་མེད་པའི་གནད་དོན་ཅི་ཞིག་གིས་
ང་ལ་མ་འོངས་པའི་གསང་བརྡ་གཏོང་བཞིན་ཡོད་དམ། ངས་
རང་ཉིད་ལ་གུ་ཡངས་གཏོང་མི་འདོད་པའི་དུས་སྐབས་དག་
ཏུ། གཞན་གྱི་མཛེས་སྡུག་གི་བསམ་ཚུལ་བཟང་བོ་ཡང་མི་མཛེས་
པ་ཞིག་ཏུ་བཏང་འགྲོ། དེ་རིང་གི་དུས་འདི་འདྲ་དང་གནས་
སྐབས་འདི་འདྲའི་འོག ཁོས་འཛུམ་མདངས་དེས་བདག་གི་
མི་ཚེ་འདིའི་མ་འོངས་པར་མངོན་འགྱུར་བྱ་དགོས་ཀྱི་འཚོ་བ་
ལ། མཛེས་སྡུག་གི་རྨི་ལམ་ཞིག་གི་སྔོན་འགྲོ་འབྲི་བཞིན་ཡོད་
དམ། ངས་དེ་རིང་ནས་ཡང་བསྐྱར་ཅི་ཞིག་གི་མགོ་རྩོམ་དགོས་
སམ།
།
ད་སྔོན་ང་རང་སློབ་གྲྭ་ལས་ཕྱིར་མ་ཕུད་པ་ནི། བདག་ལ་
1i5



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡང་བསྐྱར་འཚོ་བ་གསར་བ་ཞིག་གི་མགོ་རྩོམ་དགོས་པའི་རེ་བ་
བཏོན་པ་མ་ཡིན་ནམ། བདག་གིས་ད་རག་ཏུ་དམིགས་འབེན་
གསར་བ་ཞིག་བཙལ་བཙལ་ཡང་ཅི་ཡང་མ་རྙེད་ན། ད་ལྟ་གློ་
བུར་དུ་འཚོ་བ་གསར་བ་གཞན་ཞིག་གི་གོ་རིམ་ཁྲོད་བཙན་
གྱིས་བཅུག་ནས། དེ་ལས་ལྷག་པའི་གྲུབ་འབྲས་གསར་བ་ཞིག་
གི་དཔལ་ལ་རོལ་ཐུབ་པར་སྐུལ་མ་བྱེད་པ་ནི། ང་ལ་མཚོན་
ན་ངེས་ངེས་དགོད་ཁ་འཆོར་དགོས་པའི་ཀུ་རེ་ཆེན་པོ་ཞིག་མ་
ཡིན་ནམ། སང་ཉིན་ནས་བཟུང་ངས་རང་གི་བྱ་བ་དང་སྤྱོད་
པ་ཡོངས་རྫོགས་ལ་དག་ཐེར་ནན་མོ་བྱས་ཏེ། དུས་ལྟར་སློབ་
ཁྲིད་ལ་འགྲོ་དགོས་སམ། ཡང་ན་སྔར་བཞིན་སློབ་བྱོལ་བྱས་
ཏེ། མཇུག་འབྲས་ངན་པ་དེ་སློབ་གྲྭའི་དགེ་སློབ་ཚང་མའི་སྔུན་
ནས་ཁྱབ་སྒྲོག་བྱ་རུ་བཅུག་རྗེས། གཟི་བརྗིད་གང་ཡང་མེད་ལ་
ངོ་ཚ་རུམ་གང་ཉོས་པའི་ན་ཟུག་དེ་དག་ལ་ཅི་མི་སྙམ་པའི་འདུ་
ཤེས་ཀྱིས། རང་གི་ཉལ་ཐུལ་དང་དགོས་ངེས་ཀྱི་ཅ་དངོས་རྣམས་
བསྡུ་གསོག་བྱས་ཏེ་སློབ་གྲྭ་ནས་ཕྱིར་འབུད་དགོས་པ་ཡིན་ནམ།
ཉི་འོད་ཇེ་དྲོ་ནས་ཇེ་དྲོར་སོང་སྟེ་ད་ལྟ་ངའི་ལུས་ཀྱི་ལཱ་
བ་ཡོངས་རྫོགས་བརླན་གྱིས་བཟུང་བ་ལྟ་བུར་སོང་། མ་གཞི་
ནས་རྐང་རུལ་གྱིས་ཁྱབ་ཡོད་པའི་རས་ལྷམ་གྱི་ནང་དུ། འདམ་
འབག་ལ་བསྒྲེས་པ་ནང་བཞིན་ཤིན་ཏུ་ནས་མི་བདེ་བའི་སྣང་
ii6



མི་རབས་ཤིག་གི་ཉིན་འགའ།
བ་བྱུང་། དེ་ལྟ་ན་ཡང་ང་སྔར་བཞིན་ཡར་འགྲེང་འདོད་མེད་
ལ། ལུས་ཀྱི་སྡུག་བསྔལ་དེ་གནས་སྐབས་སུ་སེམས་ཀྱི་ཡན་ཆོད་
ལ་འབུད་མ་ཐུབ་པས། མུ་མཐུད་ནས་ཨར་འདམ་གྱི་འདུག་
སྟེགས་སྟེང་ནས་ཉལ་ནས་བསྡད་པ་ཡིན།
ད་ལྟ་ང་རང་ཁེར་རྐྱང་གི་གླིང་ཕྲན་ཞིག་ཏུ་བསླེབས་པའི་
འཁྱམས་པོ་ཞིག་དང་འདྲ་བོ་ཡོད་དམ། ངའི་མི་ཚེ་བསྐྱལ་འདོད་
པའི་ཕུགས་བསམ་ཁྲོད་ཀྱི་གནས་གཞི་དེ་ནི་མི་གཅིག་ཀྱང་མེད་
པའི་ཐང་སྟོང་ཞིག་ཡིན་ནམ། ཁེར་རྐྱང་གི་མི་སེམས་ལ། ཁེར་
རྐྱང་གི་འཇིག་རྟེན་དེའི་རྨི་ལམ་ལས་བྱུང་བའི་ལྷ་སྒྲུང་ལྟ་བུའི་
མཛེས་སྡུག་གི་གནང་སྦྱིན་ཡོད་སྲིད་དམ། ཁེར་རྐྱང་གི་འཇིག་
རྟེན་དེས། ཁེར་རྐྱང་གིས་འཚོ་བཞིན་པའི་མི་གང་དེའི་མི་ཚེ་
གང་བོའི་ཚེ་སྲོག་ལ་གཅེས་སྐྱོང་གནང་སྲིད་དམ། ངའི་སེམས་
ཀྱི་ལོག་མལ་དེ་དོན་དམ་དུ་གང་ན་ཡོད། ང་ལ་ད་རག་བར་དུ་
སེམས་ཀྱི་ལོག་མལ་ཞིག་ཡོད་མ་མྱོང་ངམ།
ངས་མིག་ཟུང་བཙུམས་ནས་ཡུན་རིང་ཞིག་ལ་ཨར་འདམ་
གྱི་འདུག་སྟེགས་སྟེང་ཉལ་བསྡད་པས། དྲན་པའི་འདུ་ཤེས་ཀྱི་
གཏིང་ན། ནག་ཐིག་ཅིག་དང་འདྲ་བའི་འདས་སོང་བའི་སྣང་
བརྙན་འགའ་ཕར་གཡོ་ཚུར་གཡོ་བྱེད་བཞིན་པ་ཚོར། དེ་ནི་རྒྱང་
རིང་ནས་གྲག་འོངས་པའི་གླུ་སྐད་ཅིག་དང་མཚུངས་པར་ཐོག་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མར་གསལ་ལ་རིམ་གྱི་མི་གསལ་བར་གྱུར་འགྲོ། ཅུང་མ་འགོར་
བར་ཡང་བསྐྱར་ཇེ་གསལ་ནས་ཇེ་གསལ་ལ་འགྲོ་བཞིན་པའི་
བརྒྱུད་རིམ་ཞིག་སྟེ། རིམ་གྱིས་ནག་ཐིག་ཅིག་དང་འདྲ་བའི་སྣང་
བརྙན་དེ་དག་ཕྱོགས་གཉིས་སུ་གྱེས་ནས། ཐོགས་རེག་ཡོད་པའི་
དངོས་ཡོད་ཁྲོད་ཀྱི་དངོས་པོ་གཞན་ཞིག་ལ་གྱུར་བས། བདག་
གིས་སྔོན་ཆད་ནས་བརྗེད་ལ་ཉེ་བའི་སྐད་ཡིག་དགེ་རྒན་གྱི་ནུབ་
ལཱ་ཁ་ཚང་དེ་དང་། དེ་དམ་དུ་སྡོམ་བྱེད་ཀྱི་གོང་དཀྲིས་གཉིས་
ཡིན་པ་ཤེས། ངས་སུ་ལ་ཡང་རང་གི་གསང་བ་འདི་བཤད་མི་
iu8



མི་རབས་ཤིག་གི་ཉིན་འགའ།
ལེའུ་ལྔ་བ།
ཉིན་དེ་ནས་བཟུང་། ཡང་ན་སློབ་མའི་ཁྲུའུ་ཡི་དགེ་རྒན་
དེས་ང་ལ་སློབ་གསོ་བཏང་བའི་ཉིན་དེ་ནས་བཟུང་ང་རང་སློབ་
ཐུན་གཅིག་ལ་ཡང་ཆད་མ་མྱོང་། ཐ་ན་རང་ཉིད་འཇིག་རྟེན་
འདིར་ཡོང་ནས་ཆེས་སྒྲུབ་པར་དཀའ་བའི་ལས་ཀ་སྟེ། ནངས་སྔ་
ལངས་ཀྱིས་ཞོགས་རྩལ་རྒྱུགས་རྒྱུར་ཡང་ཆད་མ་མྱོང། དེར་མ་
ཟད་ངས་རང་གི་གོ་རིམ་མེད་པའི་སློབ་སྦྱོང་གི་འཚོ་བ་ལ་འཆར་
གཞི་གསར་བ་ཞིག་འཐེན་ནས་འབྲི་ཤོག་ཅིག་གི་ངོས་སུ་རེ་རེ་
བཞིན་བྲིས་ཏེ། སྟབས་བདེ་ཡོང་ཆེད་རང་གི་ཉལ་ཁྲིའི་མགོ་
ཐད་ཀྱི་གྱང་ངོར་སྦྱར་བ་ཡིན། འཆར་གཞི་དེ་དག་གི་ཁྲོད་ན་
ཞོགས་པ་དང་དགོང་མོའི་རང་སྦྱོང་གི་དུས་ཚོད་ཇི་ལྟར་བཀོད་
སྒྲིག་བྱ་རྒྱུའི་སྐོར་ཡོད་ལ། ཟ་མ་ནམ་ཟ་བ་དང་། རང་གི་དཔེ་
ཀློག་ཇི་ལྟར་བྱ་རྒྱུའི་དུས་ཀྱི་སྔ་ཕྱི་སོགས་གོ་རིམ་མ་འཁྲུག་པར་
གསལ་བོར་བཀོད་ཡོད། ཐ་ན་ཉིན་གུང་གི་ངལ་གསོའི་དུས་
ཚོད་ལས་སྐར་ཆ་གཅིག་ཙམ་ཡང་ཆུད་ཟོས་སུ་མི་འགྲོ་བའི་ཆེད་
དུ། གྲགས་ཅན་མི་སྣའི་རྣམ་ཐར་དང་རྟོགས་བརྗོད་ལ་ལྟ་རྒྱུའི་
འཆར་གཞི་བཟོས་ཡོད། འདི་ལྟར་བྱས་ན་ངས་རང་གི་ངན་སྤྱོད་
ཀྱི་ཁྲོད་ན་རླབས་ཆེ་བའི་མི་སྣ་དེ་དག་དང་ཐོད་མི་ཐུག་ས་གང་
119



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དག་ཡོད་པ་མྱུར་དུ་ཤེས་ཐུབ་ཅིང་། རང་གི་མི་འདང་ས་མང་
པོ་ཞིག་ལ་ཁ་གསབ་དང་ལེགས་བཅོས་བྱ་ཐུབ། དེ་ལྟར་རྒྱུན་
འཁྱོངས་བྱས་ན་དེའི་མཇུག་འབྲས་ནི། རིན་ཆེན་ཟེར་བའི་བོད་
ཀྱི་སློབ་ཆེན་པ་ཞིག་དུས་སྐབས་དེ་དང་དེའི་ནང་འཚོ་བའི་མི་
རྣམས་དང་འགྲིག་མོ་མཐུན་པོ་ཡོང་བར་མ་ཟད། སློབ་མ་ཡ་
རབས་དཔེ་མེད་པ་ཞིག་ཏུ་འགྱུར་ངེས་པ་དེའོ།།
འདི་ནི་ང་དང་ངའི་འཚོ་བ་རོལ་སའི་འཇིག་རྟེན་འདི་ལ་
མཚོན་ན་ཆེས་རྒྱུན་ལྡན་གྱི་དོན་ཞིག་སྟེ། ངེས་པར་དེ་ལྟར་ཡིན་
དགོས་པའི་གནས་ལུགས་ཤིག་ཡིན། །
སྐབས་ལ་ལར་ངས་རང་ཉིད་གྱི་འཆར་གཞི་འདི་དང་
འགྱུར་བ་འདིས། ང་ཞེས་པའི་མི་ཞིག་གཞན་གྱིས་ཚམ་ཚོམ་
མེད་པར་ཁྱུར་མིད་དུ་གཏོང་བཞིན་པའི་འཇིགས་སྣང་བྱུང་
ལ། ཚོད་མེད་དུ་མི་སུ་ཞིག་གིས་རང་ཉིད་གནས་གང་ཞིག་ལ་
གང་འདོད་འདོད་ཀྱིས་འཁྲིད་ཀྱིན་པའི་དངངས་སྐྲག་ཀྱང་སྐྱེས་
འོངས། ཡིན་ན་ཡང་འདི་འདྲའི་འཆར་གཞི་ཞིག་གི་བཀོད་སྒྲིག་
ནི་གནས་ལུགས་ལ་མི་མཐུན་པ་ཞིག་ཡིན་པའི་གདེང་ང་ལ་ཅི་
ཡང་མི་འདུག སྐབས་ལ་ལར་འཆར་གཞི་འདི་ལྟར་དུ་སོང་ན་
བོད་མི་ཡིན་པའི་ང་རང་ཉི་ཧོང་དང་ཨ་མེ་རི་ཁ་སོགས་ནས་
ཡིན་པའི་ཕྱི་གླིང་བའི་མི་ཕལ་བ་ཞིག་ཏུ་འགྱུར་བཞིན་པའི་རྣམ་
120



མི་རབས་ཤིག་གི་ཉིན་འགའ།
རྟོག་ཀྱང་ཐེངས་དུ་མར་བྱུང་། སྔོན་ཆད་བདག་གིས་གཞན་གྱི་
ཁ་ནས་གོ་བ་ལྟར་ན་ཉི་ཧོང་བ་དང་ནུབ་གླིང་བའི་མི་རྣམས་
འཆར་གཞི་སྣ་ཚོགས་བཟོ་བར་ཤིན་ཏུ་མཁས་པར་མ་ཟད། ཁོ་
ཚོས་འཆར་གཞི་དེ་དག་ལ་བརྟེན་ནས་འཇིག་རྟེན་ཧྲིལ་བོ་
དབང་དུ་བསྒྱུར་མྱོང་ཞིང་བསྡུ་ཐུབ་པར་ཡང་བཤད། །
སྐད་ཆ་དེ་གོ་མ་ཐག་བདག་གིས་འདས་པའི་ལོ་རྒྱུས་ཐོག་
གི་དུས་སྐབས་ཤིག་ནང་། རླབས་ཆེ་བའི་རྨི་ལམ་ཞིག་ལས་སད་
མ་ཐུབ་པའི་རང་གི་མེས་པོ་འགའ་དྲན་ཡོང་ཞིང་། མཐོང་
སྣེ་གཞན་ཞིག་བརྒྱུད་ནས་བལྟས་ཚེ། བདག་གི་མེས་པོ་དག་
གིས། དངོས་ཡོད་འཚོ་བའི་ཁྲོད་ཀྱི་བརྒྱུད་རིམ་སྣ་ཚོགས་ལ་
མི་སེམས་ཀྱི་ཆ་མི་འདྲེས་པའི་འཆར་གཞི་ངན་པ་བཟོས་མྱོང་
མེད་ཀྱང་། མི་ཚེ་གང་བོར་དམིགས་ཡུལ་གཅིག་ལ་ཤི་འཐམ་
རོ་འཐམ་བྱས་མྱོང་། ཁོང་ཚོས་ཐོག་མར་རང་ཉིད་འཇིག་རྟེན་
འདིའི་མ་རིག་པའི་མུན་པ་ལས་ཡོངས་སུ་གྲོལ་རྗེས། ཁམས་
གསུམ་གྱི་སྐྱེས་འགྲོ་ཀུན་གྱི་རྨོངས་མུན་སེལ་རྒྱུའི་སྟ་གོན་ལ་
འབད་པ་བྱས་མྱོང་། སྔོན་གྱི་དྲན་ཚུལ་འགའ་ཞིག་གི་སྐུལ་མའི་
འོག་ཏུ། ངས་རྨི་ལམ་དེ་དག་ནི་སྲིད་ན་དཀོན་པའི་ཕུགས་
བསམ་གྱི་ལྡིང་ཁང་ཆེན་པོ་ཞིག་ཏུ་རྟོག་བཟོ་བྱས་མྱོང་། དུས་
ཀྱི་དབང་གིས་རྨི་ལམ་དེ་ད་ལྟའི་ང་དང་ངའི་མི་རབས་འདི་ལ་
12



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མཚོན་ན་ཇི་འདྲའི་བླུན་རྟགས་ཚ་བའི་རྨི་ལམ་ལྕི་མོ་ཞིག་རེད་
ཨང་། །
དེ་ལྟར་ཡིན་པའི་དབང་གིས། གཟི་བརྗིད་ཆེ་བའི་རྨི་ལམ་
དེའི་ངོ་བོ། དུས་ཀྱི་སྔ་གཞུག་བརྗེས་པ་དང་བསྟུན་ནས་ཡོངས་
སུ་འགྱུར་ཡོད་ཅིང་། སྒྱིད་ལུག་དང་ཧམ་སེམས་ཐལ་དྲགས་
པའི་མི་རབས་རྗེས་མ་ཞིག་ཀྱང་ད་ནི་ཚར་ལོངས་བྱུང་ཟིན་པ་
རེད། འོན་ཀྱང་ངས་ཇི་ལྟར་འདང་བརྒྱབ་ཀྱང་བདག་གི་མེས་
པོ་གོང་མ་རྣམས་ཀྱི་རྨི་ལམ་ལྟ་བུའི་འཆར་གཞི་དེའི་ཕུགས་
ན། འགྲོ་བ་གཞན་རྣམས་རང་གི་བདེ་སྐྱིད་ཀྱི་ཆེད་དུ་གཡོག་
ལ་བཀོལ་བ་དང་། གཞན་གྱི་སྡུག་བསྔལ་དང་ཞེ་འཁོན་ལ་རྨང་
གཞི་བྱས་ཏེ་རང་གི་བདེ་སྐྱིད་བསྐྲུན་པའི་སྐྱུག་བྲོ་བའི་ཧམ་
སེམས་དེ་འདྲ་གཏན་ནས་ཡོད་མ་མྱོང་བ་ཤེས། ཡིད་སྐྱོ་བ་ཞིག་
ལ་མེས་པོ་ཚོའི་རྨི་ལམ་དང་འདྲ་བའི་རླབས་ཆེ་བའི་འཆར་གཞི་
དེ། ད་ལྟ་ང་དང་རྒྱང་བཀྱེད་ཟིན་པར་མ་ཟད། རྗེས་རབས་པ་
ཚོའི་རྨོངས་པའི་མུན་པ་ཡང་སེལ་དཀའ་བར་གྱུར། མི་རྣམས་དེ་
འདྲའི་དྲི་མ་མེད་པའི་ཕུགས་བསམ་གྱི་རྒྱལ་ཁམས་ཀྱི་དབང་དུ་
ཡང་གཏོང་མ་ཐུབ།
ངས་བསམས་ན་ང་དང་ཤིན་ཏུ་རྒྱང་རིང་བའི་འདས་
པའི་དུས་སྐབས་ངེས་ཅན་ཞིག་གི་ནང་དུ། དེ་འདྲའི་རླབས་
i22



མི་རབས་ཤིག་གི་ཉིན་འགའ།
ཆེ་བའི་འཆར་གཞི་དེར་གནད་དོན་གཞན་ཞིག་བྱུང་ཟིན་པ་
འདྲ། གནད་དོན་དེས་རྨི་ལམ་དང་འདྲ་བའི་འཆར་གཞི་ཞིག་
གི་གདོད་མའི་ངོ་བོ་ཁ་རོག་གེར་མེད་བརླག་ཏུ་བཏང་ནས། ལོ་
རྒྱུས་ཀྱི་ཤོག་ལྷེའི་ངོས་ནས་གཏན་དུ་བསུབས་པ་རེད། ཡིན་ན་
ཡང་གནད་དོན་དེ་ཇི་ལྟར་བྱུང་བ་ནི་ནར་མ་སོན་པའི་བྱིས་པ་
ཞིག་གིས་ག་ལ་ཤེས་ཐུབ།
གང་ལྟར་ངའི་ད་ལྟའི་གནས་བབས་འདི་ལ་མཚོན་ན་
འཆར་གཞི་ཞིག་གི་སྐུལ་འདེད་ནི་ཇི་འདྲའི་དགོས་མཁོ་ཆེ་བ་
ལ་ཨང་། ནམ་གསལ་མ་ཐག་ང་མྱུར་དུ་ཡར་ལངས་ནས་ཉལ་
གོས་ལྟེབས་པ་དང་ཁ་ལག་བཀྲུས་རྗེས། རྩོམ་ཡིག་གསེར་གྱི་སྦྲུམ་
བུའི་དཔེ་དེབ་ལག་ལ་ཐོགས་ནས་ཕྱི་འགྲིམ་སློབ་མའི་མལ་ཤག་
གི་རྒྱབ་ཕྱོགས་སུ། མཁས་དབང་དགེ་འདུན་ཆོས་འཕེལ་གྱི་འདུ་
འབྲལ་སྙིང་བོ་མེད་པར་རྟོགས་པའི་གླུ་ཞེས་པའི་སློབ་ཚན་དེ་
བློར་གཟུང་དུ་སོང་བ་ཡིན།
དབྱར་གྱི་དུས་ཚིགས་བསླེབས་ནས་ཡུན་རིང་སོང་ན་ཡང་
མཐོ་སྒང་འདིའི་དབྱར་གཞུང་གི་སྔ་མོ་ནི་སྔར་བཞིན་ཅུང་
འཁྱག་བསིལ་བསིལ་གྱི་སྣང་བ་སྦྱིན་པར་བྱེད་ཅིང་། ནམ་མཁའ་
ནི་བཻཌཱུརྱའི་མདངས་ལྟར་སྔོ་ཞིང་དྭངས་ལ། མིང་མི་ཤེས་པའི་
བྱེའུ་ཆུང་འགས་སྐད་སྙན་ཀྱུར་ཀྱུར་རྣ་ལ་སིམ་འགྲོ་བ་ཞིག་སྒྲོག་
i23



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བཞིན། འཕུར་མ་ལྡིང་གིས་ཕ་གིའི་ལྷོ་ཤར་གྱི་མཚམས་ནས་
ཕར་ཤར་ཕྱོགས་སུ་ཕ་རོལ་ཕ་རོལ་ཞིག་ལ་ཤོར་འགྲོ། ལྷང་ལི་
རྩེད་ས་ན་རྩིས་རིག་སྡེ་ཁག་གི་དགེ་རྒན་འགས་ཁ་བརྡ་བྱེད་
ཞོར་དང་ལྷང་ལི་རྩེད་ཞོར་བྱེད་བཞིན་འདུག སྐབས་ལ་ལར་
བྲག་ཅ་མཆེད་འགྲོ་བ་ལྟ་བུའི་དགོད་སྒྲ་རྣ་ལ་གཟན་པ་རེ་ཡང་
ཐོས་ཐུབ། སྤྱིར་བཤད་ན་ཞོགས་པ་ནི་ཧ་ཅང་ལྷིང་འཇགས་ཀྱི་
ཁམས་ཤིག་ཡིན་ན་འགྲིག་མོད། དེ་རིང་གི་ཞོགས་པ་ནི་བདག་
གི་བསམ་ཚོད་ལས་འདས་འདུག
ད་ཡང་རྫོགས་མེད་བསྐྱར་བཟློས་གྱི་འཚོ་བ་གསར་བ་ཞིག་
གི་མགོ་བརྩམས་ཟིན་ལ། འགྲུལ་བཞུད་རིང་མོ་ཞིག་དང་འདྲ་
བའི་མི་ཚེ་ཞིག་གི་ལེ་ཚན་སྔ་མ་རྫོགས་ཟིན་ནས། ལེ་ཚན་གཞན་
པ་ཞིག་གི་མགོ་བཟུང་རྒྱུའི་སྟ་གོན་བྱ་དགོས་པ་རེད། མི་ཚེ་ནི་
བྱེ་མ་མང་བོ་ཕྱོགས་གཅིག་ཏུ་འདུས་ནས་གྲུབ་པ་དང་འདྲ། བྱེ་
རྡུལ་མང་པོ་ཞིག་ཟེགས་ཟིན་ནས་བྱེ་རྡུལ་གཞན་མང་པོ་ཞིག་
བཟེགས་རྒྱུའི་སྟ་གོན་བྱ་དགོས་པ་རེད། ཡིན་ན་ཡང་ལྡོག་ཕྱོགས་
ནས་གོ་བ་བླངས་ཚེ། ང་བསམ་བློ་བ་རུ་འགྱུར་བར་ཉིན་གཅིག་
གིས་ཐག་ཇེ་ཉེར་སོང་བ་མ་ཡིན་ནམ། །
ངས་དགེ་ཆོས་ཀྱི་མི་རྟག་དྲན་པའི་གསུང་མགུར་ཞེས་
པའི་འཇམ་ཞིང་མཉེན་ལ། དབྱངས་རྟའི་འགྱུར་ཁུགས་ལ་སྙན་
124



མི་རབས་ཤིག་གི་ཉིན་འགའ།
ཆ་རྫོགས་པའི་ཚིགས་བཅད་སྙན་ངག་དེ་མགོ་སྔ་ཆ་ཚང་བར་
ཐེངས་གསུམ་ལྷག་ལ་བཀླགས་རྗེས། སྔར་བྱུང་མ་མྱོང་བའི་ཐང་
ཆད་པའི་སྣང་བ་བྱུང་ལ་སེམས་གཏིང་ནས་རང་གིས་རང་ལ་
ཡིད་ཆད་ཅིག་ཀྱང་སྐྱེས་ཡོང་།
འདི་འདྲའི་ཚོར་བ་ནི་སློབ་ཚན་འདིའི་གོ་བ་ཟབ་མོ་དེར་
རྒྱུས་ལོན་བྱུང་བའི་མཇུག་འབྲས་ཡིན་ནམ། ཡང་ན་རང་ཉིད་
ཀྱི་སློབ་སྦྱོང་བྱེད་ཚུལ་ལ་རང་ཉིད་ཁོ་ཐག་ཆད་སོང་བ་ཡིན་
ནམ། གང་ལྟར་ངས་སྔར་བཞིན་རང་ཉིད་ལ་བག་ཆགས་ཆེས་
ཟབ་པའི་མི་རྟག་དྲན་མགུར་ལས་ཚིགས་བཅད་ཤོ་ལོ་ཀ་ཞིག་
ཟུར་འདོན་བྱས་ཏེ། དེ་ལ་ཞིབ་ཏུ་བལྟས་པ་ཡིན། །
ཆེ་འདོད་རེ་བའི་གཞི་མ་མེ་ནང་དུ་བསྲེགས་ཤིང༌།།
མི་འདོད་ཁྲལ་གྱི་བཙུན་གཟུགས་ཐལ་དོང་དུ་བསྒྱུར་ཏེ།
གང་དྲན་སེམས་རྗེས་འབྲང་བ་སྨྱོན་པ་ཡི་སྤྱོད་པས།།
ལྗོངས་དང་ལྗོངས་སུ་རྒྱུ་བའི་གུ་ཡངས་ཤིག་བྱུང་ན།།
ངས་ཚིགས་བཅད་འདིའི་མཇུག་གི་ན་སྒྲའི་ལྗིད་ཚད་ལ་
བསམ་བློ་གཏོང་བཞིན་པའི་སྐབས་སུ་སློབ་རའི་རྒྱང་སྒྲོག་ལས་
ཞོགས་རྩལ་རྒྱུགས་རྒྱུའི་བརྡ་བཏང་བྱུང་། སློབ་གྲོགས་རྣམས་
རགས་ལས་ཤོར་བའི་ཆུ་བོ་ཆེན་པོ་ཞིག་དང་འདྲ་བར་ལུས་
125



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རྩལ་ར་བར་བཞུར་གྱིན་འདུག ད་སྔོན་སྒང་ལི་རྩེ་བཞིན་པའི་
དགེ་རྒན་དེ་རྣམས་ཀྱང་གྲལ་དུ་བསྒྲིགས་ནས་ལུས་རྩལ་ར་བའི་
མཐའ་འགྲམ་བརྒྱུད་དེ་རྐང་འགྲོས་དལ་མོས་རྒྱུགས་བཞིན་
འདུག ངེད་འཛིན་གྲྭའི་སློབ་གྲོགས་རྣམས་སྔ་མོ་ནས་ནམ་རྒྱུན་
གྲལ་དུ་སྒྲིག་སའི་ལུས་རྩལ་ར་བའི་གཡས་ཟུར་གྱི་གྲུ་ག་དེ་ན་
གྲལ་དག་མོར་བསྒྲིགས་འདུག་ཅིང་། བལྟས་ཚོད་དུ་ང་ཁོ་ནར་
སྒུག་ཡོད་པ་འདྲ། སློབ་གྲོགས་ཚོའི་ཚུགས་ཀར་བལྟས་ན། སློབ་
གྲྭ་ཆུང་འབྲིང་ནང་ཁ་ལེན་ཚིག་བརྩི་བྱེད་ཤེས་པའི་བྱིས་པ་དག་
དང་ཧ་ཅང་འདྲ་བོ་འདུག འཛིན་གྲྭའི་ཀྲུའུ་རིན་ཡང་སྔ་མོ་ནས་
ཡར་ལངས་ཏེ། འཛིན་གྲྭའི་སློབ་མ་རྣམས་ལ་ནན་ཏན་གྱིས་ལྟ་
རྟོག་བྱས་ཡོད་པ་ལ་དཔག་ན། ཕལ་ཆེར་སློབ་མའི་བརྩི་གྲངས་
ལེན་གྱིན་པ་འདྲ། ང་འབྱོར་མ་ཐག་གྲལ་ཏུ་བསྒྲིགས་ཡོད་པའི་
འཛིན་གྲྭའི་སློབ་མ་སྔུན་མོ་རྣམས་ཀྱིས་མགོ་ཁྲིད་དེ། གཡོན་
ཕྱོགས་སུ་རྒྱུགས་སོང་བས་ཅུང་མིན་ན་ང་རང་གྲལ་གྱི་ཁྱུ་ལ་ཚུད་
མ་བྱུང་། དགེ་རྒན་གྱིས་ང་རང་རྗེས་སུ་ལུས་པ་མཐོང་ནས་ཅི་
ཞིག་བཤད་རྩིས་བྱས་ཀྱང་། ཁ་ཅི་ཡང་མི་གྲག་པར་ངས་རྗེས་
དེད་དེ་རྒྱུགས་འོངས།
དགེ་ཆོས་ཀྱི་ཚིགས་བཅད་སྙན་ངག་དེའི་མཇུག་གི་ན་སྒྲ་
དེས་ང་ཚོར་ཅི་ཞིག་བཤད་འདོད་ཡོད་དམ། མིའི་རིགས་ཀྱི་རང་
126



མི་རབས་ཤིག་གི་ཉིན་འགའ།
དབང་ལ་དུངས་པའི་སེམས་ཀྱི་མེ་ལྕེ་དེ་རི་རབ་ཀྱི་རྩེ་ནས་ཡང་
ཡང་འཕྱུར་མྱོང་ན་ཡང་། ལོ་རྒྱུས་དང་མི་སེམས་ན་མ་གཞི་ནས་
མི་མངོན་པར་སྦས་ཡོད་པའི་ནག་ནོག་གི་དྲི་མས། ཞེ་ལ་གནག་
པའི་དགྲའི་དྭངས་མ་ལྟར་མེ་ལྕེ་དེ་ཡང་ཡང་འབུར་འཇོམས་
བྱས་པས། སོ་སྐྱེས་ཕལ་བའི་རང་དབང་གི་རྨི་ལམ་མཐའ་དག་
ལ་ཐོག་བརྫི་བཏང་བ་གྲངས་ཀྱིས་ག་ལ་ཆོད། མཇུག་གི་ན་སྒྲ་
འདིས་རྗེས་རབས་པར་བགྲངས་རུང་བའི་ང་ལ། དགེ་ཆོས་ཀྱི་
རྨི་ལམ་ལ་ཡང་ཐོག་མ་ནས་གས་ག་ཤོར་འདུག་པ་གསལ་བོར་
བཤད་བཞིན་པ་དང་འདྲ་བྱུང་། ཅང་མ་འགོར་བར་ངའི་ལུས་
ཀྱི་ཁྲག་རྩའི་སྦུབས་ནས། དྲག་ཏུ་འཕྱོ་བའི་ལང་ཚོའི་མེ་ལྕེ་ཞིག་
གྱེན་ལ་འཕྱུར་འོང་གིན་འདུག ན་གཞོན་རྣམས་ནི་ཅི་ནས་ཀྱང་
ཡིད་འགྱུར་ཐན་ཐུན་ཙམ་གྱིས་ཀྱང་འཁྱོག་འགྲོ་བ་ཞིག་འདུག
ཞོགས་རྩལ་རྒྱུགས་ཚར་རྗེས་སློབ་མ་རྣམས་ཁྱུ་དང་ཁྱུ་བྱས་
ཏེ་ཁ་ཅིག་སློབ་ཁང་ལ་འགྲོ་བ་དང་ཁ་ཅིག་ཉལ་ཁང་ལ་འགྲོ་
བཞིན་འདུག ངས་རྩོམ་ཡིག་གསེར་སྦྲམ་གྱི་དཔེ་དེབ་བཟུང་
ནས་ནུབ་ངོས་ཀྱི་དེའུ་འབུར་ལྟ་བུའི་ས་སྒང་དེའི་ཐོག་ལ་འགོས་
T，
-
-
་
པ་ཡིན།
ས་སྒང་དེའི་ཐོག་ལ་འགོས་ནས་ཅང་མ་འགོར་བར་ཉི་མ་
ཤར་རིའི་ཕྲག་པ་ནས་དལ་གྱིས་ཡར་འཕགས་བྱུང་། བདག་གི་
127



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མིག་མདུན་གྱི་འཇིག་རྟེན་མི་ཡུལ་ནི། གསེར་གྱི་ཁུ་བས་བྲན་
པའི་ཁྱེའུ་ཆུང་ཆུང་ཞིག་དང་འདྲ་བར་བག་ཚ་བའི་ཚུལ་གྱིས་
ཁ་རོག་གེར་ལུས་འདུག རྒྱང་རིང་བྱང་ཤར་གྱི་ས་ན་ཡོད་པའི་
སྡེ་བ་ཆུང་ཆུང་འགའི་བར་སྣང་ནི། དར་དཀར་གྱི་ཡོལ་བ་ལྟ་
བུའི་ན་བུན་སྲབ་མོ་ཞིག་གིས་ཡོངས་སུ་གཡོགས་འདུག་ལ། དུད་
ཁྱིམ་རེ་གཉིས་ཀྱི་ཁང་ཐོག་ནས་དུང་གི་ཀ་བ་འདྲ་བའི་དུ་བ་སྔོ་
ལ་དཀར་བ་ཞིག་བར་སྣང་ལ་ཐེ་ཚོམ་ཅི་ཡང་མེད་པར་དྲང་མ་
འཁྱོག་གིས་འཕྱུར་བཞིན་པ་མཐོང་ཐུབ། ངའི་སྣང་བ་ཞིག་ལ་གྱ་
གྱུ་མང་བའི་དུ་ཞགས་དེའི་འཕྱུར་སྟངས་ནི། དགེ་ཆོས་ཀྱི་ཚིགས་
བཅད་སྙན་ངག་དེའི་འགྱུར་ཁུགས་སྙན་མོའི་དབྱངས་རྟ་ཡིན་
ནམ་སྙམ། ཕལ་ཆེར་དེ་བ་ཚང་གི་ཁྱིམ་བདག་མས་བྲེལ་འཚུབ་
ཀྱིས་ནངས་ཇ་སྐོལ་བཞིན་པས་ཡིན་ནམ། ངས་ཚུལ་དེར་བལྟས་
གྱིན་བལྟས་གྱིན་རྒྱང་རིང་གི་ཕ་ཡུལ་དྲན་འོངས་ཤིང་། ཨ་མས་
ནངས་ཇ་སྐོལ་དུས་ཀྱི་བྲེལ་ཤ་ཁྲོད་ཀྱི་གོམ་སྒྲ་དག་ཀྱང་རྣ་ལམ་
ལ་གསལ་བོར་བཞུར་འོངས།
ང་ཐད་ཀར་དུ་འདང་ཕྱིའི་སློབ་གྲོགས་བུ་མོ་དེས། དཔེ་
ཆ་ཤུགས་ཀྱིས་གྱེར་འདོན་བྱེད་སའི་ལམ་ཕྲན་སྐྱ་ཤིག་གེ་བ་
ཞིག་ཡོད་པ་དེ་ལ་བརྟེན་ནས། ས་སྒང་གི་ཁུགས་གཞོང་ཆུང་
ཆུང་ཞིག་ཡོད་པ་དེའི་གཡས་ཕྱོགས་ཀྱི་སྒང་འབུར་ལ་བུད་པ་
i28



མི་རབས་ཤིག་གི་ཉིན་འགའ།
ན། ཤར་ལྷོའི་ཕྱོགས་སུ་མངོན་ཆུང་གིས་གནས་ཡོད་པའི་གྲོང་
བརྡལ་ཆུང་ཆུང་ཞིག་མིག་ནང་ལ་ལྷུང་ཡོང་།
གྲོལ་བརྡལ་འདིའི་ཁང་བརྩེགས་མང་བོ་གཅིག་ལ་གཅིག་
འགྲན་པ་བཞིན་དུ། བར་སྣང་སྟོང་བའི་དབྱིངས་སུ་ཚོད་མེད་དུ་
འགྲེང་ཡོང་སྟེ། སློབ་གྲྭའི་ཤར་ལྷོའི་ཕྱོགས་དང་ཆ་ཐམས་ཅད་
གང་བར་བྱས་ཡོད་པས། གྲོང་ཁྱེར་ཟི་ལིང་ལྟ་བུའི་ཉག་ཉོག་ཟ་
ཟིས་མི་སེམས་ཞེ་མེར་བར་བྱེད་པའི་སྐྱུག་བྲོ་བའི་རྣམ་པ་དེ་མིན་
པ་ལྟ་བུར་སྣང་ཡང་། དེང་རབས་ཚན་རྩལ་གྱི་མངོན་གསལ་
དོད་པའི་སྒྱུ་འཕྲུལ་གྱི་མངའ་འོག་ནས་ཐར་མ་ཐུབ་པས། ཁོད་
ཡངས་པའི་ལུང་ཁུགས་འདིའི་ནམ་མཁའ་ནི་ད་ཅིའི་བྱང་ཤར་
ནས་མཐོང་བ་ཇི་བཞིན་གཡའ་དག་པ་ཞིག་མི་འདུག དྲན་ཚུལ་
ཞིག་ལ་མི་རྣམས་འདི་འདྲའི་ལུང་ཁུག་ཅིག་ཏུ་འཚང་ཁ་ཤིག་
ཤིག་གིས་འཚོ་བ་རོལ་བ་ནི་གོང་མ་ལྷའི་བཀོད་སྒྲིག་ལས་ཀྱང་
འདས་ཡོད་རྒྱུ་རེད་སྙམ་བྱུང་།
གོང་གི་མཐོང་སྣེ་འདི་དག་དང་བསྡུར་ན་བདག་གི་རྒྱབ་
ཕྱོགས་ནི་འཇིག་རྟེན་གཞན་ཞིག་རེད། མིག་གིས་ཟིན་ཚོད་དུ་
གྱུར་པའི་ནུབ་ཀྱི་ཕྱོགས་ཐམས་ཅད་བྱེ་མ་དང་ས་རྡུལ་འདྲེས་
མས་གྲུབ་པའི་ཁོད་ཡངས་པའི་ཐང་ཆེན་པོ་ཞིག་སྟེ། གནས་
འདི་ནས་རྒྱང་རིང་ལ་བལྟས་ཚེ་གནམ་ས་གཉིས་གཞི་གཅིག་ལ་
129



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདྲེས་ནས། སའི་མཐའ་དང་ནམ་མཁའི་མཐའ་གང་ཡིན་སོ་
སོར་འབྱེད་རྒྱུ་ནི་ཤིན་ཏུ་དཀའ་བར་འདུག གནས་དེའི་བསམ་
ཚོད་ལས་བརྒལ་བའི་ཡངས་པའི་བར་སྟོང་དེ་མཐོང་མ་ཐག མི་
སེམས་ཧར་གྱིས་ཇེ་ཆེར་སོང་བ་ལྟ་བུའི་སྣང་བ་བྱུང་། གལ་ཏེ་
མི་ཞིག་གི་སེམས་ཁམས་ཀྱང་འདི་འདྲའི་རྒྱ་ཆེ་ཞིང་ཁོད་ཡངས་
པ་ཞིག་ཡིན་ན་ཅི་མ་རུང་སྙམ་པར་བྱེད། མི་རེ་རེར་སེམས་ཀྱི་
དྲན་ཚུལ་ཐ་དད་པ་མང་བོ་ཡོད་ན་ཡང་། ལོ་རྒྱུས་ཀྱི་ཆུ་རྒྱུན་
རིང་མོའི་ཁྲོད་བཞག་ནས་བལྟས་ཚེ། མི་སུ་ཞིག་རྨི་ལམ་ལྟ་བུའི་
རེ་སྨོན་ཆུང་ཆུང་ཞིག་ལས་བརྒལ་ཐུབ་ཡོད་དམ། བསམ་རྒྱ་
ཇི་འདྲའི་ཆེ་རུང་། དམིགས་འདུན་ཇི་འདྲའི་རིང་རུང་། རང་
བྱུང་ཁམས་ཀྱི་སྡུན་ནས་ང་ཚོ་མིའི་རིགས་ནི་ཇི་འདྲའི་ཉམ་ཆུང་
ཞིང་། གྱ་གྱུ་མང་བའི་སྲོག་ཆགས་ཤིག་རེད་ཨང་། །
སློབ་མ་ཞིག་གི་ཆ་ནས། གསེར་དང་འདྲ་བའི་ཞོགས་པ་
འདི་རྨི་ལམ་ཞིག་གི་ཚུལ་དུ་ཆུ་ཚོད་སྐར་ཆ་རེ་རེའི་ནང་དུ་
མདུན་ནས་མདུན་ལ་རྒྱུགས་བཞིན་ཡོད་ཕྱིར། ང་མུ་མཐུད་དུ་ཁ་
རེག་མགོ་རེག་ལྟ་བུའི་བསམ་གཞིགས་ཀྱི་ཀློང་ལ་འགྲོ་མ་འདོད་
པར། རང་སེམས་བཙན་གྱིས་ཕྱིར་ནང་ལ་བཀུགས་ནས་རྩོམ་
ཡིག་གསེར་སྦྲམ་གྱི་ཁ་ཕྱེ། ནན་ནན་ཏིག་ཏིག་གིས་དགེ་ཆོས་
ལགས་ཀྱི་སྙན་ངག་དེར་ཡང་བསྐྱར་ཀློག་འདོན་རོལ་མྱོང་བྱས་
130



མི་རབས་ཤིག་གི་ཉིན་འགའ།
པ་ཡིན།
དུས་ཚོད་གཅིག་གི་རྗེས་ནས་ནངས་ཇ་འཐུང་བའི་ཅོང་
བརྡ་གྲག་བྱུང་། དགེ་ཆོས་ཀྱི་སེམས་དང་བསམ་པའི་གཏིང་ནས་
ལུད་པའི་སྐྱོ་སྣང་དང་ཡིད་ཆད་ཀྱི་ཁེངས་པའི་(ངས་སྔོན་ཆད་
ནས་འདི་ལྟར་འདོད་ཀྱིན་ཡོད་པས་རྩོམ་པ་པོས་ང་ལ་བཞག་
པའི་བག་ཆགས་ཅུང་མཐུག་པ་འདྲ) མགུར་དབྱངས་དེ་དག་
གིས་ང་རང་འཇིག་རྟེན་གཞན་ཞིག་ལ་ཁྲིད་བཞིན་འདུག སྔོན་
ཆད་བདག་ལ་འདི་འདྲའི་མྱོང་བ་ཁྱད་པར་བ་ཞིག་བྱུང་མ་
མྱོང་། དུས་ཚོད་ཀྱི་འགྲོས་དང་བསྟུན་ནས་སེམས་དང་སེམས་
པའི་བར་ལ་གཙུབ་བརྡར་སྣ་ཚོགས་འབྱུང་ཞིང་། འགྱུར་བ་ཡང་
སྣ་ཚོགས་འབྱུང་བ་ནི་རྒྱུན་ལྡན་གྱི་དོན་ཞིག་ཡིན་མོད། ངས་
རང་སེམས་ནང་ལ་གཅུན་ནས་སྙན་ངག་གི་འཇིག་རྟེན་དེ་ལས་
ཕྱིར་བུད་པ་ཡིན། །
རི་སྒང་དེ་ནས་མར་སློབ་གྲྭར་འབབ་དུས། ང་ཡང་བསྐྱར་
སྐྱོ་སྣང་གིས་ཁེངས་པའི་བསམ་གཞིགས་ཀྱི་ཀློང་ལ་འཐིམས་
སོང། དགེ་ཆོས་ཀྱི་སྙན་ངག་འདི་དག་གི་ཤུགས་ན་དགོངས་
དོན་གཞན་ཞིག་གབ་ཡོད་པ་འདྲ། འདང་བརྒྱབ་ཀྱིན་བརྒྱབ་
ཀྱིན། སྔོན་ཆད་གནའ་རབས་རྩོམ་རིག་དཔེ་ཁྲིད་བྱེད་མཁན་
དགེ་རྒན་དེས་ཀློག་འགྲེལ་བྱས་པ་དེ་ལ་དོགས་སློང་མི་བྱེད་
i31



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཀ་མེད་དུ་གྱུར། རྒྱུ་མཚན་ནི་སྙན་ཚིག་འདིས་ང་ལ་ཅི་ཞིག་
གི་གསལ་འདེབས་བྱེད་བཞིན་འདུག ངས་བལྟས་ན་དགེ་
ཆོས་ལགས་ཀྱི། གང་དྲན་སེམས་རྗེས་འབྲང་བ་སྨྱོན་པ་ཡི་
སྤྱོད་པས།། ལྗོངས་དང་ལྗོངས་སུ་རྒྱུ་བའི་གུ་ཡངས་ཤིག་བྱུང་
ན།། ཞེས་པའི་ཚིག་དུམ་འདིས་རང་དབང་ལ་དུངས་བའི་འདུན་
པ་ཞིག་གསལ་བོར་བརྗོད་འདུག་པ་ལས་གཞན། འཇིག་རྟེན་
འདི་སྣང་གི་བྱ་དངོས་ཡོད་དོ་ཅོག་ལ། ཞེ་བློའི་གཏིང་ནས་
ཡིད་ཆད་དྲག་པོ་བྱུང་བའི་རྟོགས་པ་ཟབ་མོ་ཞིག་གིས་ཐོག་
དྲངས། ཁོང་གིས་མི་ཚེ་དང་འཚོ་བ་ལ་བཟུང་བའི་ལྟ་ཚུལ་གྱིས་
རྒྱབ་མནན། རྩོམ་པ་བོའི་གནས་སྐབས་གང་ཞིག་གི་སེམས་ངལ་
ལ་གཞི་བཅས་ནས། འདི་དང་འདི། ཀན་དང་ཀན་ཞེས་ཚུགས་
ཐུབ་ཀྱི་གནས་ལུགས་ཤིག་གང་ན་ཡང་མི་འདུག་པའི་བདེན་པ་
ར་སྤྲོད་ཀྱི་གླུ་ཞིག་ཡིན་པ་འདྲ། ཚུགས་ཐུབ་ཀྱི་གནས་ལུགས་དེ་
འདྲ་མེད་ས་ན། རང་དབང་ལོངས་སུ་མི་སྤྱོད་པ་ཅི་ཞིག
གང་ལྟར་ང་ཚོའི་མེས་པོ་དམ་པ་དག་གིས་འཇིག་རྟེན་
དུ་འཚོ་བ་རོལ་བའི་ཤུལ་རྗེས་སུ། སྙན་ངག་དྲི་མ་མེད་པ་མང་
བོ་བཞག་ཡོད་ཅིང་། དེ་དག་ལ་བརྟེན་ནས་མི་རབས་དུ་མའི་
སྐྱེས་འགྲོ་ཀུན་ལ། བླ་ན་མེད་པའི་སེམས་ཀྱི་མཛེས་སྡུག་གི་གཟི་
དཔལ་མང་དུ་སྦྱིན་མྱོང་། སེམས་ཀྱི་ལོག་མལ་ཡང་བྱས་མྱོང་།
132



མི་རབས་ཤིག་གི་ཉིན་འགའ།
----
་་་
་་
དེ་བས་བོད་མི་རུ་གྱུར་བའི་ང་དང་ང་འདྲ་བའི་མི་ཕལ་
བ་དག་གི་སེམས་ཀྱི་སྐྱོ་ཤས་འདི་དག་དང་། འཚོ་བའི་སྡུན་ནས་
དཔའ་ཞུམ་འགྲོ་བའི་ཡིད་ཆད་འདི་དག་ནི། སྙན་ངག་དེ་དག་
གི་ནང་དོན་ལ་འབྲེལ་བ་གཏན་ནས་མེད་པ་ཡང་མིན་ཏེ། རིག་
གནས་དང་མི་གཤིས་བར་གྱི་འབྲེལ་བ་ནི་ང་ཚོའི་བསམ་ཚོད་
ལས་རིང་དུ་འདས་ཡོད། ཕྱོགས་གཞན་ཞིག་གི་ཆ་ནས་བཤད་
ན། དེ་འདྲའི་རིག་གནས་ཀྱི་རྒྱུན་ལ་བརྟེན་ནས་དུས་རབས་ཤིག་
གི་མི་རྣམས་ལ་དེ་ལས་ལྷག་པའི་ཞེ་སྡུག་གི་སེམས་ཁམས་ཤིག་
གྲུབ་ཡོད་ཅིང་། སྐྱུག་བྲོ་བའི་མི་གཤིས་ཤིག་ཀྱང་ཆགས་ཡོད་
པས། འདས་པའི་མི་རབས་ཤིག་དང་ཨ་ན་མ་ན་ཞིག་ཡིན་མི་
འོས་ལ་ཡིན་ཡང་མི་སྲིད། །
ནངས་ཇ་འཐུང་རྗེས་སློབ་མ་རྣམས་ཕྱིར་སློབ་ཁང་གི་
ཕྱོགས་སུ་འགྲོ་བཞིན་འདུག སྣང་བརྙན་འདི་ནི་ཕ་ཡུལ་གྱི་
ལུག་ཁྱུ་རྩྭ་ལ་བསྙེགས་པའམ། ཡང་ན་གཞུང་གི་ལས་ཀར་འགྲོ་
དུས་ཡུལ་མི་རྣམས་ཀྱིས་ལྕགས་ཁེམ་དང་འཇོར་ཕྲག་ལ་འཁུར་
ཏེ། སྒྱིད་ལུག་གི་གོམ་པ་འདེགས་ཞོར་ཡར་མར་གྱི་ཁ་བརྡ་བྱེད་
བཞིན་པའི་ཚུལ་དང་ཡང་མཚུངས། ངས་ཇ་ཕོར་ནང་གི་ཇ་
འཐུང་འཕྲོ་དེ་ལག་ལ་བཟུང་ནས་ཉལ་ཁང་གི་དྲ་མའི་གམ་ལ་
བཅར་ཏེ། ཁོ་ཚོའི་འགྲོ་སྟངས་ལ་ལྟ་བཞིན་རེ་འགར་གསལ་ལ་
133



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རེ་འགར་མི་གསལ་བའི་དགོད་སྒྲ་དེ་དག་ལ་ཉན་ནས་བསྡད་
པ་ཡིན། ཁོ་ཚོའི་བཟོ་ལྟ་ལ་བལྟས་ན་མདུན་ཕྱོགས་སུ་ཡོད་པ་
ནི་སློབ་ཁང་མ་ཡིན་པར་མཛེས་སྡུག་གི་ཞིང་ཁམས་གཞན་ལ་
བགྲོད་པའི་ཐེམ་སྐས་ཡིན་པའི་སྣང་བ་སྟེར། །
ཉལ་ཁང་ནང་ཧྲིལ་བོར་བརླན་དྲི་ཁ་བོ་ཞིག་གིས་ཁྱབ་ཡོད་
ཅིང་། རྐང་རུལ་དང་ཚིལ་དྲི་མཉམ་དུ་བསྲེས་ནས་ཡོད་པའི་དྲི་
མ་འདི་འདྲ་སྣས་བཟོད་དཀའ་བ་ཞིག་རེད། ད་དུང་མགོ་བཀྲུ་
སྤྱད་ཀྱི་སྦྱར་བྱུང་གི་དྲི་མ་ཞིམ་པོ་ཞིག་ཀྱང་མཁའ་དབུགས་ཀྱི་
རྒྱུ་ཕྱོགས་དང་བསྟུན་ནས་སྣ་ལམ་ལ་འཐུལ་ཡོང་། ད་སྔོན་ས་
སྒང་དེའི་སྟེང་ནས་བྱུང་པའི་སེམས་ཀྱི་ན་ཟུག་དེ་དག་ཀྱང་འདི་
འདྲའི་ཁོར་ཡུག་ཅིག་ནས་རིམ་གྱིས་མ་གེ་མོག་གེ་ཞིག་ཏུ་འགྱུར་
བཞིན་པ་ཚོར་ཐུབ། ཉལ་ཁང་གི་དྲ་མིག་ལས་ངས་ཡང་བསྐྱར་
སློབ་ཁང་གི་ཕྱོགས་སུ་འགྲོ་བཞིན་པའི་ལུག་ཁྱུ་དང་འདྲ་བའི་
སློབ་གྲོགས་རྣམས་ཀྱི་བཞུར་རྒྱུན་ཆད་ལ་ཉེ་བ་མཐོང་།
སློབ་ཁྲིད་ཀྱི་ཅོང་བརྡ་གཉིས་པ་གྲག་ལ་ཉེ་བས་ལྕགས་སྨྱུག་
དང་དཔེ་ཆ་དག་གྲ་སྒྲིག་བྱས་ཏེ་ང་ཡང་སློབ་ཁང་གི་ཕྱོགས་སུ་
ཆས་པ་ཡིན།
འཚོ་བ་ནི་མ་གཞི་ནས་ཆོས་ཉིད་ཅིག་ཡིན་པ་འདྲ། ཆོས་
ཉིད་དེ་ཡང་མདོར་དེད་ན་རྫོགས་མཐའ་མེད་པའི་འཁོར་
134



མི་རབས་ཤིག་གི་ཉིན་འགའ།
-
བསྐྱོད་ཅིག་ཡིན་པར་ངེས། ཉིན་གཅིག་གི་འཚོ་བ་ནི་འདི་ལྟར་
ཆོས་ཉིད་དང་ཡ་མ་བྲལ་བ་ཞིག་དང་། གོ་རིམ་མ་ནོར་བའི་
བརྒྱུད་རིམ་ཞིག་རེད་ཨང་། ཆོས་ཉིད་དེའི་ནུས་མཐུའི་དབང་
གིས། བདག་གི་སློབ་གཉེར་བྱེད་སའི་སློབ་གྲྭ་འདི་ནི་བྲོ་བ་མེད་
པའི་ཆུ་ཁོལ་དཀར་ཡོལ་གང་ངམ། རང་དབང་དང་གོ་སྐབས་
རྨང་ནས་འཕྲོག་རྒྱུར་དགའ་བའི་ཚོ་ཁག་ཆུང་ཆུང་ཞིག་མིན་
པའི་ངེས་པ་ག་ལ་ཡོད། ཕྱིར་འདང་རེ་བརྒྱབ་ན་ཁོ་བོའི་བསམ་
བློ་གཏོང་སྟངས་འདི་འགྲིག་གིན་ཡོད་མེད་མི་ཤེས་ཀྱང་། འདི་
ལྟར་བསམ་བློ་གཏོང་དགོས་པའི་དུས་ཀྱང་མང་བོ་འདུག
འཛམ་གླིང་གི་མི་དམངས་དུང་ཕྱུར་དུ་མས་ཁས་ལེན་
པའི་ཤེས་ལྡན་མི་སྣ་གསོ་སྐྱོང་བྱེད་ས་དེ་སློབ་གྲྭ་མིན་ནམ། ཡོན་
ཏན་པ་འདི་ནས་འབྱུང་དགོས་ལ། ཚན་རིག་པ་དང་བསམ་བློ་
བ་ཡང་འདི་ནས་འབྱུང་དགོས། ཁོ་ཚོས་མིའི་རིགས་ལ་ཅི་ཞིག་
བསྐྲུན་ཡོད་པ་དང་བསྐྲུན་ཐུབ་མིན་ང་ཚོས་བཤད་དཀའ་ན་
ཡང་། ཤེས་ལྡན་པ་ནི་ཤེས་ལྡན་པ་ཡིན་པས་སྒྲུབ་ཚད་བདེན་
ལ་ལབ་ཚད་འགྲིག་པའི་མི་ཡང་ཁོ་ཚོ་ཡིན། ལྷག་ཏུ་མཐོ་སྒང་
ནས་འཚར་ལོངས་བྱུང་བའི་མི་རིགས་ཤིག་གི་མ་འོངས་པའི་
གནས་བབ་ནི། མ་འོངས་པའི་ཤེས་ལྡན་མི་སྣ་དག་གིས་ཐག་
གིས་གཅད་དགོས། འདི་ལྟར་ན་ང་ལ་ཤ་ཚ་ཚ་དང་སྙིང་ཉེ་ཉེ་
135



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱེད་པའི་དགེ་རྒན་དག་གིས་ཀྱང་། ང་རང་འདི་འདྲའི་ཆོས་
ཉིད་ཅིག་གི་མངའ་འོག་ཏུ་ཚུད་པར་བྱ་འདོད་པ་ནི། ཁོ་བོ་མ་
འོངས་པ་ན་བདེན་རྫུན་གྱི་དབྱེ་བ་ལ་ཐོགས་རྡུགས་མེད་པའི་
མཁས་པ་ཆེན་པོ་ཞིག་ཏུ་འགྱུར་རྒྱུར་སྐུལ་མ་བྱེད་བཞིན་པ་མ་
ཡིན་ནམ། དེ་དུས་བདག་གིས་ཀྱང་རིགས་པའི་ཁུངས་དང་ལུང་
གི་རྒྱབ་རྟེན་ལ་བརྟེན་ནས། གཏན་ནས་མིན་པའི་གནས་ལུགས་
ཤིག་ཡིན་པར་བསྒྲུབ་ཆོག་ཅིང་། ཡིན་པ་ཞིག་མིན་པར་བསྒྲུབ་
ཏེ་མིའི་རིགས་ལ་མི་ལོ་ནས་མི་ལོ་དང་། ཟླ་ནས་ཟླ། ཉིན་ཞག་
དུ་མ་ལ་བདེན་ཅོག་ཅོག་གི་མཁས་ཉམས་བསྟན་ཆོག གཟི་
བརྗིད་བསྟན་ཆོག མང་ཁ་གཅིག་གཅོད་བྱས་ཆོག །
ད་དུང་བདག་གི་བློ་ཁ་འཁྱོག་ལ་འཕྱང་བར་བྱེད་པ་ཞིག་
ལ། མཁས་པ་ཆེན་པོ་དང་མཚན་ཉིད་སྨྲ་བའི་མཁས་པའི་བར་
ན་འབྲེལ་བ་ཅི་ཞིག་ཡོད་པ་དེ་རེད། གལ་ཏེ་འབྲེལ་བ་ངེས་
ཅན་ཞིག་ཡོད་ཚེ་ང་རང་མཚན་ཉིད་པར་གྱུར་རྗེས་མཁས་པ་
ཆེན་པོ་ཞིག་ཏུ་ཡང་ཆགས་འདུག་པ་མ་ཡིན་ནམ། དེ་མ་ཡིན་
པར་འབྲེལ་བ་གང་ཡང་མེད་ཚེ་ང་མཁས་པ་ཞིག་ཏུ་གྱུར་རྗེས་
ཡང་བསྐྱར་མཚན་ཉིད་སྨྲ་བའི་མཁས་པ་ཞིག་ཏུ་འགྱུར་དགོས་
པས་དུས་ཚོད་མང་བོ་ཞིག་གིས་ང་ལ་ངང་སྒུག་བྱས་ཡོད་པ་
རེད། ཡིན་ན་ཡང་ངའི་སེམས་ཁུར་ཆེ་ཤོས་དེ། རང་ཉིད་མཁས་
i36



མི་རབས་ཤིག་གི་ཉིན་འགའ།
པ་ཞིག་ཏུ་འགྱུར་འདོད་ཡོད་མེད་དང་། གལ་ཏེ་འགྱུར་འདོད་
ཡོད་པའི་དབང་དུ་བཏང་ཚེ། རང་གི་རྒྱུད་ན་མཁས་པ་ཆེན་
པོར་འགྱུར་རྒྱུའི་སྔོན་གོམས་བག་ཆགས་ཡོད་མེད་དེ་རེད། རྒྱུ་
མཚན་ནི་ང་ལ་མཚོན་ན་མཚན་ཉིད་སྨྲ་བའི་མཁས་པ་ཞིག་ཏུ་
འགྱུར་རྒྱུ་ལས་མཁས་པ་ཆེན་པོ་ཞིག་ཏུ་འགྱུར་མི་འདོད།
སྔ་དྲོའི་སློབ་ཐུན་དང་བོ་ནི་རྒྱ་ཡིག་གི་སློབ་ཁྲིད་ཡིན། རྒྱ་
ཡིག་གི་དགེ་རྒན་སློབ་ཁང་དུ་མ་བསླེབས་གོང་ནས་ངས་གྲགས་
ཅན་རྩོམ་ཡིག་དང་དེའི་རོལ་མྱོང་ཞེས་པའི་རྒྱ་ཡིག་གི་བསླབ་
དེབ་ཀྱི་ཁ་ཕྱེ་སྟེ། ཁ་སང་ཁྲིད་ཟིན་པའི་རྒྱའི་རྩོམ་པ་པོ་གྲགས་
ཅན་སྐུ་ཞབས་ལུའུ་ཞུན་གྱིས་བྲིས་པའི་ཨQགཏམ་རྒྱུད་ལ་བཤར་
སྦྱངས་བྱས་པ་ཡིན།
རྒྱ་ཡིག་དགེ་རྒན་གྱིས་སྔར་ལྟར་གྲ་སྒྲིག་ཡོད་པའི་སྒོ་
ནས། སློབ་ཐུན་སྔོན་མའི་སློབ་ཚན་ལས་གནད་དོན་དུ་བརྩི་རུང་
བ་འགའ། རྒྱ་ཡིག་གི་ཆུ་ཚད་བཟང་བའི་སློབ་མ་འགའ་ལ་དྲི་བ་
བཏོན་པ་དང་། སློབ་མ་དེ་དག་གིས་ཀྱང་སློབ་ཁང་ནང་གི་ལྷིང་
འཇགས་ཀྱི་མཁའ་དབུགས་ཁྲོད། སྐད་གདངས་མཐོ་ལ་སྤོབས་
པ་དང་བཅས་ཏེ་དྲི་བ་རེ་རེར་ལན་གསལ་བོ་རེ་སློག་པས། དགེ་
རྒན་གྱིས་དྲི་བར་ལན་སློག་མཁན་གྱི་སློབ་གྲོགས་རེ་རེར་བསྟོད་
པ་རེ་འཐེན་ནས་དེ་རིང་གི་འཁྲིད་བྱའི་མགོ་བརྩམས་བྱུང་། །
137



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རྒྱ་ཡིག་དགེ་རྒན་གྱི་གཟུགས་ཧ་ཅང་ཐུང་། གལ་ཏེ་ངས་
དངོས་སུ་མཐོང་བ་མིན་ཚེ་ཁྱེད་ཚོས་རྣར་འགྲོ་མི་སྲིད། ཁོང་གི་
ལུས་སྟོད་ལ་ཉི་མའི་འོད་ཀྱིས་མདོག་བསྒྱུར་བའི་ཚི་ལེན་དམར་
སྨུག་རྙིང་བ་ཞིག་གྱོན་འདུག རྒས་གཉེར་བབས་པའི་གདོང་
ལ་དུས་ངེས་མེད་དུ་འཛུམ་གྱིས་ཁེངས་ཡོད་ཅིང་། ཁའི་ཡ་
ཐོག་དང་མ་ནེའི་མགོ་ན་རིང་ཐུང་མི་མཉམ་པའི་ཁ་སྤུ་འགའ་
རང་རང་སར་འགྲིག་ལམ་མེད་པའི་སྒོ་ནས་སྐྱེས་འདུག ཁ་སྤུ་
དེ་དག་གིས་ཁོང་གི་སྒོར་ལ་ཆུང་བའི་ངོ་གདོང་དེར་གཞར་
ཡང་མེད་པའི་མཛེས་པ་ཞིག་དང་། སྐྱོ་བའི་ཉམས་འགྱུར་ཞིག་
བསྐྲུན་འདུག མགོ་ན་སྐྲ་ཐུང་ཐུང་ཞིག་ལས་བཞག་མི་འདུག་
པས། བལྟས་མ་ཐག་ནས་འཚོ་བའི་སྦྱོང་བརྡར་ཐོབ་པའི་མི་ནི་
མ་གཞི་ནས་འདི་འདྲ་ཞིག་ལོས་ཡིན་སྙམ་པར་བྱེད། ཁོང་གིས་
སློབ་ཁྲིད་བྱེད་སྐབས། སྐད་གདངས་དམའ་ལ་སྨྲ་བརྗོད་དག་
པས། རྒྱ་ནག་སྐད་ཀྱི་སྤྱི་སྐད་ཟེར་བ་དེ་ཁོང་གི་ཁ་དེ་འདྲ་ནས་
ད་གཟོད་མི་སེམས་ལ་འབབ་པ་ཞིག་ཐོན་ཐུབ་པ་འདྲ། །
སློབ་ཁྲིད་དངོས་ཀྱི་སྐབས་སུ། གལ་ཏེ་གནད་དོན་ཞིག་
ལ་འཕྲད་ཚེ་ཁོང་གིས་ཁ་རོག་གེར་བསམ་བློ་རེ་བཏང་ནས་
ཅུང་ཞིག་བསྡད་རྗེས། མུ་མཐུད་དུ་གནད་དོན་དེའི་བཤད་བྱ་
རྫོགས་པར་བྱེད། ཁོང་གི་ཁྱད་ཆོས་གཞན་ཞིག་ནི། སློབ་ཁྲིད་
138



མི་རབས་ཤིག་གི་ཉིན་འགའ།
ཧིལ་བོར་སློབ་ཁང་ནང་གི་སྒྲོག་ཙེ་དག་གི་བར་ན་ལུས་ཡོད་པའི་
སྟོང་ཆ་དེ་དག་བརྒྱུད་དེ་དལ་གྱིས་སྐོར་འགྲོ་བྱེད་པ་དང་། སློབ་
མ་ཚོའི་ངོ་ལ་ཐད་ཀར་དུ་མི་བལྟ་བར། སློབ་ཁང་ནང་གི་གྱང་
ངོས་ན་ཡོད་པའི་བྱ་དངོས་གང་རུང་ཞིག་ལ་གྱེར་ནས་སློབ་
ཁྲིད་བྱེད་པས་ན། ཁོང་གི་སྐད་ཆ་དེ་དག་གི་བཤད་ཡུལ་ང་ཚོ་
མིན་པར། གྱང་ངོས་ན་འབྱར་ཡོད་པའི་སྣང་མིན་གྱི་དངོས་པོ་
གཞན་ཞིག་ཡིན་སྙམ་སྟེར། ཁོང་གི་ལྷོད་ལ་བབས་པའི་སྐད་ཆའི་
དབྱངས་འགྲོས་དང་། བབ་ཆགས་པའི་བཟོ་ལྟ་ལས་མི་འདི་ནི་
བྱམས་དང་སྙིང་རྗེས་ཁེངས་པའི་མི་ཞིག་ལོས་ཡིན་སྙམ་པར་བྱེད།
རྒྱ་ཡིག་དགེ་རྒན་འདིའི་ལུས་ཐོག་ནས། གཞན་དང་ཁྱད་
པར་འབྱེད་བྱེད་ཀྱི་ཐུན་མོང་མ་ཡིན་པའི་ཁྱད་ཆོས་ཤིག་འཚོལ་
དགོས་ཚེ། ཁོང་གི་ཐོད་པའི་དཀྱིལ་ན། རྡོ་ཐོག་ལ་བརྐོས་པ་ལྟ་
བུའི་དཀྱིལ་མཐོ་ལ་མཐའ་གཉིས་དམའ་བའི་གཅིག་ལ་གཅིག་
བརྩེགས་ནས་གོ་རིམ་མ་འཁྲུག་པར་ཡོད་པའི་གཉེར་མ་དེ་དག་
ཡིན་རྒྱུ་རེད། དེ་ཁོ་ནས་ཀྱང་ཁོང་རང་སློབ་གྲྭ་ཆེན་མོ་འདིའི་
དགེ་རྒན་བྱས་ནས་མི་ལོ་གང་མང་འདས་ཟིན་པ་ཤེས་ཐུབ། དེ་
ལས་ཀྱང་བདག་གི་ཡིད་སེམས་འགུགས་པར་བྱེད་པ་ནི། ཁོང་གི་
ལུས་རྒས་རུང་ལུས་ལ་བརྟེན་ནས་ཡོད་པའི་རྒས་མེད་ཀྱི་སེམས་
པ་དེ་རེད། གལ་ཏེ་འཇིག་རྟེན་འདི་ནས་ཅི་ཞིག་དཀའ་འམ་ཞེ་
139



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ན། མི་རྣམས་ཐུན་མོང་གིས་ཁས་ལེན་པ་ནི་མི་ཚེ་གང་བོར་བྱ་
བ་སྣ་གཅིག་ལ་ཤི་འཐམ་རོ་འཐམ་བྱེད་རྒྱུ་དེ་རེད། ད་ལྟ་ངའི་
མདུན་ན་འགྲོ་བཞིན་དང་བཤད་བཞིན་གྱི་མི་འདིས། མི་ལོ་གང་
མང་གི་རིང་ལ་སློབ་གྲྭའི་ར་བ་ཆུང་ཆུང་འདིར་སློབ་ཁྲིད་ཀྱི་ལས་
ཀ་ཁོ་ན་གཉེར་ནས་རྒས་སོང་བ་མ་ཡིན་ནམ།
འོན་ཀྱང་སློབ་ཁྲིད་སྔོན་མའི་ནང་ཁོང་གིས་ལུའུ་ཞུན་
གྱིས་བྲིས་པའི་སྒྲུང་གཏམ་ཨQགཏམ་རྒྱུད་སློབ་ཁྲིད་བྱས་པ་
ནས། ངའི་སེམས་སྟེང་ནས་ཁོང་ལ་མངོན་ཆུང་གི་དད་པ་ཞིག་
ཀྱང་སྐྱེས་ཡོང་། ལྷག་ཏུ་ཨQཡི་རང་གཤིས་ཀྱི་སྐོར་ལ་དབྱེ་ཞིབ་
བྱེད་སྐབས་ཁོང་གི་བློ་སྤོབས་དང་སྙིང་སྟོབས་དེ་འདྲ། ལོ་ཡིས་
ཐུབ་པའི་མི་གཟུགས་ཐུང་འདིར་ཡོད་པར་བཤད་ན་ཡིད་ཆེས་
བྱེད་དཀའ་ཞིང་། ཁོང་གིས་བཤད་པའི་སྐད་ཆ་དེ་དག་ད་རུང་
བདག་གི་རྣ་ལམ་ན་གྲག་གིན་འདུག །
དེ་རིང་ནས་བཟུང་། ཁོང་གིས་སྙན་ངག་པ་ཨེ་ཆིན་གྱི་
ཉའི་འགྱུར་རྡོ་ཞེས་པའི་རང་མོས་སྙན་ངག་དེ་ཐོག་མར་ཁྲིད་
མགོ་བརྩམས་པ་རེད། མཐོ་དམའ་རན་པའི་སྐད་གདངས་དེས་
སློབ་ཁྲིད་སྔོན་མར་འཁྲིད་ཟིན་པའི་ཁོང་གི་སྐད་ཆ་དེ་དག་
ངའི་སེམས་ཀྱི་བུ་ག་རེ་རེ་བརྒྱུད་དེ་རྣ་ལམ་ལ་འཆར་རུ་བཅུག་
བྱུང་། ཁོང་གི་གཟབ་ནན་གྱི་རྣམ་འགྱུར་དེ་དག་ཀྱང་རྡོ་ལ་
140



མི་རབས་ཤིག་གི་ཉིན་འགའ།
བརྐོས་པའི་རི་མོ་བཞིན་དུ། ངའི་སེམས་སྟེང་ནས་གསོན་ཉམས་
ཀྱིས་ཕྱུག་པའི་འགུལ་ལྡན་གྱི་སྣང་བརྙན་རེ་རེར་གྱུར་འགྲོ།
“ཉལ་ཐ་དམག་འཁྲུག་གི་མགོ་བརྩམས་པ་ནས་མཚོ་འགྲམ་
གྱི་གྲོང་ཁྱེར་མང་བོ་བཙན་རྒྱལ་རིང་ལུགས་རྒྱལ་ཁབ་ཁག་གིས་
མི་སེར་སྤེལ་ཡུལ་དང་བདག་བཟུང་གི་དབང་དུ་ཚུད་པས། སྔར་
གྱི་རྨི་ལམ་ལྟ་བུའི་སྤྱི་ཚོགས་དེ་ཟང་ཟིང་ལང་ལོང་དུ་གྱུར་ནས་
ཉམས་དམས་ཀྱི་གཡང་ལ་ལྷུང་མགོ་བརྩམས་པ་རེད། སྤྱི་ཚོགས་
འཕེལ་རྒྱས་ཀྱི་གེགས་སུ་གྱུར་བའི་གནའ་བོའི་ལུགས་སྲོལ་རྙིང་
བ་དེ་དག་དང་། ནུབ་ཕྱོགས་ནས་འོངས་པའི་བསམ་བློ་གསར་
བ་གཉིས་བར་འགལ་བ་དྲག་པོ་བྱུང་བས། སྤྱི་ཚོགས་ཞེས་པའི་
འཁོར་ལོ་ཆེན་པོ་འདི་ལ་ཁ་ཕྱོགས་མེད་པར་གྱུར། ཡིན་ན་ཡང་
ཕྱི་འོངས་བཙན་རྒྱལ་རིང་ལུགས་པ་དེ་དག་གིས་མཚོན་ཆ་དང་
མེ་སྒྱོགས་ལ་བརྟེན་ནས། བཙན་དང་དབང་གིས་གང་འདོད་
འདོད་དུ་མི་རིགས་འདིའི་སྲོལ་རྒྱུན་གྱི་སྒོ་མོ་བཙན་པོ་དེ་བཙན་
གྱིས་ཕྱེས་པས། འགལ་བ་དེ་ཡང་ནང་ཁུལ་གྱི་འགལ་བ་རྐྱང་བ་
ཞིག་ལས་ཡོངས་སུ་འདས་ཏེ། བློ་རིག་གསལ་ལ་དྭངས་པའི་ན་
གཞོན་མང་བོ་ལ་རྟོགས་སད་བྱུང་། ཁོ་ཚོས་མཐའ་གཅིག་ཏུ་
རང་གི་མི་རིགས་འཇིག་ཉེན་ལས་སྐྱོབ་དགོས་པའི་འབོད་བརྡ་
ཐོག་མར་བསྒྲགས་པ་རེད”(དེ་དུས་ཁོང་གིས་ད་རུང་ཁུ་ཚུར་
141



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སྒྲོག་ཙེ་ཐོག་ལ་ཐེངས་འགར་བརྡབས་པས་སློབ་ཁང་ནང་ཉིལ་
བོར་གྲག་མེད་འགུལ་མེད་དུ་གྱུར་བའི་ཚུལ་རྣམས་བདག་གི་
དྲན་པའི་ནང་མ་ཡལ་བར་འདུག)
“འབྱོར་མེད་གྲལ་རིམ་གྱི་ཚབ་བྱེད་མི་སྣའམ། རླབས་
ཆེ་བའི་རྩོམ་པ་བོ་སྐུ་ཞབས་ལུའུ་ཞུན་ཡང་སྤྱི་ཚོགས་ཀྱི་གནས་
བབས་འདི་འདྲའི་འོག་འཚར་ལོངས་བྱུང་བ་ཡིན་པས། མི་
རིགས་ཀྱི་འདུ་ཤེས་ཟབ་ལ་རང་གི་མིག་མདུན་གྱི་སྤྱི་ཚོགས་ལ་
ཁག་འཁུར་མཁན་ཞིག་ཡིན་པ་རེད། དེ་བས་ཁོང་གིས་སྐབས་
དེའི་སྐྱུག་དྲོ་བའི་སྣང་ཚུལ་དེ་དག་ལ་ཁ་ཡ་མ་བྱས་ས་མ་སོང་
བ་རེད། དེ་འདྲའི་རིགས་ཀྱི་འདུ་ཤེས་ལ་བརྟེན་ནས་ཁོང་གིས་
གསོ་བ་རིག་པའི་སློབ་གཉེར་བསྐྱུར་ནས་རྩོམ་རིག་གི་ལས་ལ་
འཇུས། ཨQདང་འདྲ་བའི་ཤེས་མེད་ཚོར་མེད་དུ་ལུས་པའི་ཀྲུང་
གོ་བ་མང་བོ་ཞིག་གཉིད་རྨོངས་ལས་དཀྲོག་འདོད་ཀྱི་ལས་ཀ་
ལྕི་མོ་འདི་ཕྲག་ཏུ་བཞེས་པ་ནས། རང་གི་སྲོག་ལ་བབས་ཀྱང་
ལས་ཀ་འདི་མཐའ་གཅིག་ཏུ་རང་གི་མི་ཚེའི་འདུན་མར་གཏན་
འཁེལ་བྱས་པ་རེད”
གོང་གི་སྐད་ཆ་འདི་དག་ནི་སློབ་ཁྲིད་སྔོན་མའི་ནང་སྐུ་
ཞབས་ལུའུ་ཞུན་གྱི་གསུང་རྩོམ་སྐོར་དཔེ་ཁྲིད་ཞུ་སྐབས། ངའི་
མིག་མདུན་ན་ཡོད་པའི་དགེ་རྒན་འདིས་ང་ཚོར་བཤད་པ་ཡིན་
142



མི་རབས་ཤིག་གི་ཉིན་འགའ།
མོད། བདག་གི་རྣ་ལམ་ན་དེ་དུས་ཀྱི་ཚིག་རེ་རེ་དང་ཡིག་འབྲུ་
རེ་རེའི་ཟུར་མ་ཉམས་པར་གསལ་ལྷང་ལྷང་གྲག་གིན་འདུག
དེ་རིང་ཡང་ཁོང་གིས་རྒྱའི་སྙན་ངག་པ་ཨེ་ཆིན་གྱི་མི་ཚེའི་
ལས་དབང་དང༌། སྙན་ངག་གསར་རྩོམ་གྱི་ལམ་བུར་འཇུག་
དགོས་དོན་སྐོར་བཤད་བཞིན་འདུག ཁོང་གི་མཐོ་དམའ་རན་
པའི་སྐད་གདངས་དེས་ང་རང་ཕྱིར་དྲན་ལས་ཕྱིར་འབུད་དུ་
བཅུག་རྗེས་ཡང་བསྐྱར་བསམ་གཞིགས་ཀྱི་ཀློང་ལ་འཐིམས་
པར་བྱས་སོང་། འཛམ་གླིང་ཐོག་གི་མི་རིགས་གང་དང་གང་ལ་
མཚོན་ན་ཡང་། རང་རང་གི་འཚོ་གནས་ཀྱི་ཆེད་དུ་འདི་ལྟར་
དཀའ་སྡུག་གི་འཐབ་རྩོད་མང་བོ་བརྒྱུད་དགོས་སམ། བརྒྱུད་
ནས་ཀྱང་ཤ་འཁོན་གྱི་རྨ་ཁ་མི་རབས་ནས་མི་རབས་སུ་བརྒྱུད་
དགོས་སམ། ལོ་རྒྱུས་ཀྱི་ཞལ་རས་དེ་དོན་དངོས་སུ་ཇི་འདྲ་ཞིག་
ལ་གོ་དགོས་སམ།
ང་ཚོའི་བོད་མི་རིགས་ལ་ཡང་དགེ་འདུན་ཆོས་འཕེལ་ཞེས་
པ་ཞིག་ཀྱང་འཁྲུངས་མྱོང་བ་མིན་ནམ། ངས་བཀླགས་མྱོང་བའི་
ཁོང་གི་སྙན་ངག་དེ་དག་ནི་མི་ཞིག་གི་འཚོ་བ་ལ་བཟུང་བའི་
འདུ་ཤེས་ཤིག་གམ། མི་ཚེའི་གནས་སྐབས་ཤིག་གི་ཚོར་འདུ་
ཡིན་འོས་ལ། ཁོང་གི་མི་ཚེའི་ལྟ་ཚུལ་ཡང་ཡིན་འོས། དེ་ལས་
ཀྱང་ཅུང་ཡ་མཚན་པ་ནི་ཁོང་གི་ལོ་རྒྱུས་སྐོར་གྱི་ལྟ་བ་དེ་དག་
143



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དང་མི་རིགས་ལ་བཅངས་པའི་བརྩེ་སེམས་དེ་དག་རེད། སྙིང་
སྟོབས་ཅན་དང་དུངས་ཞེན་ཅན་གཉིས་ཀྱི་བར་ན་སྨྲ་མི་ཤེས་
པའི་འབྲེལ་བ་གང་ཞིག་ཡོད་དམ། རྗེ་ཙོང་ཁ་བ་ཆེན་པོ་དང་
ལྷ་བླ་མ་ཡེ་ཤེས་འོད། མི་ལ་རས་པ་སོགས་སྙིང་སྟོབས་ཅན་གྱི་
སྐྱེས་མཆོག་མང་བོ་འཁྲུངས་ནས་འདས་ཟིན་ན་ཡང་། ང་ཚོས་
ཁོང་རྣམ་པ་ཚོའི་སྙིང་སྟོབས་དེར་དུངས་ཞེན་གྱི་ངོས་ཐད་ནས་
འགྲེལ་བ་བརྒྱག་དགོས་ཚེ་མཇུག་འབྲས་ཅི་འདྲ་ཞིག་འབྱུང་
ངམ། གདེང་འཇོག་ཇི་ལྟར་བྱའམ། གོ་གནས་ཇི་འདྲ་ཞིག་སྤྲོད་
དགོས་སམ།
དགེ་རྒན་གྱིས་སྔར་བཞིན་སློབ་ཁྲིད་བྱེད་བཞིན་
འདུག ཁོང་གིས་སྙན་ངག་གི་ཡིད་གཟུགས་དང་སྙན་ངག་
པའི་ཀུན་རྟོག ད་རུང་སྙན་ངག་པའི་རང་གཤིས་སོགས་གཅིག་
གཅིག་གཉིས་གཉིས་སུ་ཞིབ་བརྗོད་བྱས། །
དྲ་མའི་ཕྱི་རོལ་གྱི་ཉི་འོད་སྔར་བཞིན་དྲོ་ཞིང་འཚེར་
ལ་དབྱར་གཞུང་གི་ཚ་སྨུག་གང་སར་འཐིབས་འདུག སློབ་
མ་རྣམས་ཀྱིས་རྣམ་ཤེས་གཏད་དེ་དགེ་རྒན་གྱི་སློབ་ཁྲིད་ལ་
ཉན་བཞིན་འདུག སློབ་ཁང་ནང་ཧྲིལ་བོ་ད་ཅི་ལས་ཀྱང་ལྷིང་
འཇགས་ཀྱི་ཁམས་ཤིག་ལ་བསླེབས་འདུག
ངས་གློ་བུར་དུ་རང་ཉིད་ཅི་ཞིག་དང་རྒྱང་བཀྱེད་བཞིན་
144



མི་རབས་ཤིག་གི་ཉིན་འགའ།
པ་ཚོར་ལ། ཡང་ན་ཅི་ཞིག་ང་དང་རྒྱང་བཀྱེད་ནས་ཡུན་རིང་
འགོར་སོང་བ་ཚོར། དེ་ནི་ལོ་རྒྱུས་ཀྱི་དྲན་པ་དེ་དག་ཡིན་ནམ།
འདང་བརྒྱབ་ཀྱིན་བརྒྱབ་ཀྱིན། ངས་རང་གི་འདས་སོང་
གི་མི་ལོ་དུ་མའི་ནང་དུ་ཉན་པ་དང་ཐོས་པའི་ཤེས་བྱ་ཡོད་
ཚད། བདག་གི་ཀླད་པའི་གཏིང་རིམ་ན་ཉར་བའི་འདུ་ཤེས་ཤིག་
འདུ་ཤེས་གཞན་ཞིག་ལ་བསྒྱུར་བའི་གོ་རིམ་ཡིན་པ་ཤེས། ཀླད་
པ་ཞིག་ཀླད་པ་གཞན་ཞིག་ལ་བརྗེས་པ་ནི་མི་རབས་ཤིག་གི་
ངོ་བོ་ལ་འགྱུར་བ་འབྱུང་བའི་གོ་རིམ་ཡིན་ནམ། བསྒྱུར་བཅོས་
དེའི་ཕུགས་ན་བྱམས་བརྩེ་ཤིག་འབོར་གྱིན་ཡོད་ལ་བྱམས་སྙིང་
རྗེས་གཏམས་པའི་རིག་གནས་ཤིག་ཀྱང་འབོར་བཞིན་ཡོད་
དམ། གཏན་ནས་གཏན་དུ་འབོར་བཞིན་ཡོད་དམ། འགྱུར་བ་
དེ་ལྟར་བཏང་བས་ང་ཚོར་དགོས་པ་ཅིག་ཞིག་ཡོད། མིའི་རིགས་
ལ་དགོས་པ་ཅི་ཞིག་ཡོད། གོ་ལ་ཟླུམ་པོ་འདིར་ང་ཚོ་མིའི་རིགས་
ནི་ཁྱིམ་ཚང་གཅིག་གི་མི་ཡིན་ཟེར་བ་བདེན་ནམ།
ངས་རང་གི་བྱིས་བློར་བརྟེན་ནས་ཚོད་དཔག་བྱས་པ་
འཆུག་མེད་ཚེ། རིག་གནས་ཤིག་གི་རྐང་རྗེས་ཕབ་མྱོང་བའི་ས་
ཕྱོགས་ཤིག་ཡིན་ཚེ་མཐའ་འཁོར་གྱི་ཡོད་ཚད། རང་ལ་དབང་
འདོད་ཀྱི་ཧམ་སེམས་མེད་པ་ཞིག་གང་ན་ཡོད། ཨ་རི་ནས་དེ་
ལྟར་ཡིན་ལ་ཀྲུང་གོ་ནས་ཀྱང་དེ་ལྟར་ཡིན། ཐ་ན་བདག་གིས་
145



བོད་ཀྱི་དེང་རབས་བརྩམས་སྒྲུང་དཔེ་ཚོགས།
རླབས་ཆེ་བར་འདོད་མྱོང་བའི་བདག་གི་མེས་པོ་དེ་དག་ཀྱང་།
གང་ལྟར་བདག་གིས་ཁས་ལེན་འདོད་པ་ནི་མི་རབས་
ཤིག་གི་ཡ་རབས་ཚུལ་མཐུན་གྱི་ཀུན་སྤྱོད་དང་མི་གཤིས་མཐའ་
དག ཤེས་མེད་ཚོར་མེད་དུ་ཉམས་རྒུད་ཀྱི་གཡང་ལ་ལྷུང་བཞིན་
པ་དེ་རེད།
སློབ་ཁྲིད་གྲོལ་སོང་། སློབ་མ་ཚོའི་འུར་སྒྲ་ཇེ་ཆེ་ནས་ཇེ་
ཆེར་སོང་སྟེ་ཕན་ཚུན་བར་ཁ་བརྡ་བྱེད་དགོས་ཚེ་ཕ་རོལ་བོས་གོ་
དཀའ། སློབ་ཐུན་རྗེས་མ་ནི་ཕྱི་གླིང་རྩོམ་རིག་གི་སློབ་ཁྲིད་ཡིན་
ལ། རྒྱ་གར་གྱི་སྙན་ངག་མཁན་ནག་མོ་ཁོལ་གྱི་གྲགས་ཅན་སྙན་
ངག《སྤྲིན་གྱི་ཕོ་ཉ》འཁྲིད་ཀྱིན་ཡོད་པས་ལོ་རྒྱུས་ཀྱི་སློབ་ཁྲིད་
ལྟ་བུའི་སྤྲོ་སྣང་མེད་པ་ཞིག་མ་རེད། །
དགེ་རྒན་སློབ་ཁང་དུ་བསླེབས་མ་ཐག་ཐད་ཀར་དུ་སློབ་
ཁྲིད་དངོས་ལ་འཇུག་པར་བྱས། ཁོང་གིས་དེ་རིང་གི་འཁྲིད་བྱ་
རྣམས་སློབ་གྲོགས་ཚོར་ངོ་སྤྲོད་རགས་ཙམ་ཞུ་རྗེས་སློབ་མ་རང་
རང་ལ་ཐོག་མའི་ཀློག་འདོན་བྱེད་དུ་བཅུག དེ་ནས་ཚིགས་
བཅད་འདི་དག་གི་ནང་དོན་སྤྱི་ཁོག་ནས་ངོ་སྤྲོད་མདོར་བསྡུས་
ཤིག་བྱས་པ་དང་། ཡང་བསྐྱར་མིང་བརྡ་དཀའ་མོ་འགའི་གོ་
བ་ལེན་སྟངས་ནས་ཚིག་རྐང་རེ་རེ་བཞིན་བཤད་ཁྲིད་བྱེད་པའི་
མགོ་བརྩམས།
146



མི་རབས་ཤིག་གི་ཉིན་འགའ།
--
-
-
གནོད་སྦྱིན་དེའི་སྡུག་བསྔལ་ཁྱེར་བའི་སྤྲིན་གྱི་ཕོ་ཉ་དེ་ནམ་
ཞིག་གི་ཚེ་ཆུང་མའི་གམ་ལ་བསླེབས་ངེས་སམ།
བདག་གིས་ལྟ་ཕྱོགས་ཤིག་གིས་ནམ་རྒྱུན་སློབ་ཁྲིད་བྱས་
ནས་ཅང་མ་མགོར་བར་གཉིད་དུ་ཡུར་འགྲོ་བའི་གྲལ་མཇུག་གི་
སློབ་གྲོགས་ཚོས་ཀྱང་ནན་ཏན་གྱིས་སློབ་ཁྲིད་ལ་ཉན་བཞིན་པ་
མཐོང་། ཁོ་ཚོས་གནོད་སྦྱིན་དེའི་ལུས་གདུང་སེམས་གདུང་གི་
སྡུག་བསྔལ་དེ་དག་ལ་སྐྱོ་རོགས་སྡུག་རོགས་བྱ་འདོད་པ་མིན་
ནམ། །
མཇུག་མཐར་དགེ་རྒན་གྱིས་རྩོམ་པ་བོའི་འཕྲོ་འདུ་རྒོད་
པའི་ཀུན་རྟོག་གི་འགྱུར་བ་དང་། སྙན་ངག་རྩོམ་པའི་དགོངས་
པ་སོགས་དགོས་ངེས་ཀྱི་གནད་དོན་སྐོར་ཞིག་ལ་གོ་སླ་བའི་དབྱེ་
ཞིབ་བྱེད་པའི་མགོ་བརྩམས། །
“ངེས་པ་དོན་གྱི་སྙན་ངག་པ་ཞིག་ཡིན་ན་སྤྱི་ཚོགས་ལ་
འགན་འཁུར་མཁན་ཞིག་དང་། མིའི་རིགས་ཐུན་མོང་གི་ལས་
དབང་ལ་སེམས་ཁུར་བྱེད་མཁན་ཞིག་ཡིན་དགོས། དེ་ནི་ཐོག་
མར་སྤྱི་ཚོགས་འཚོ་བ་དངོས་ལ་རྒྱུས་ལོན་ཟབ་མོ་ཡོད་པའི་རྨང་
གཞིའི་ཐོག་ནས། དེ་ལ་རང་གི་ལྟ་ཚུལ་གང་ཡིན་དངོས་བརྒྱུད་
གང་རུང་ནས་འདོན་དགོས་ཤིང་། ཆོས་ཉིད་ལ་ནང་བྱན་ཆུད་
ཡོད་མེད་ང་ཚོས་མཐའ་གཅིག་ཏུ་བརྗོད་དཀའ་ན་ཡང་། ངེས་
147



--
--
-
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་དོན་གྱི་སྙན་ངག་པ་ཞིག་ཡིན་ཕྱིར་འཚོ་བའི་ཕྲ་རགས་ཀྱི་
འགྱུར་ལྡོག་སྣ་གཅིག་གིས་ཀྱང་སྙན་ངག་པ་དེའི་ཡིད་སེམས་
ཀྱི་གནས་ག་གེ་མོར་མི་གཞན་ལ་མེད་པའི་གཡོ་འཁྱོམ་ཆེན་པོ་
འབྱུང་སྲིད”
དྲ་མའི་ཕྱི་རོལ་ནས་སྙན་འཇེབས་ལྡན་པའི་བྱེའུ་སྐད་རེ་
གཉིས་ཐོས་ཐུབ་ལ་སློབ་ཁང་ནང་གི་དྲོད་ཚད་ཇེ་མཐོ་ནས་ཇེ་
མཐོར་འགྲོ་བཞིན་འདུག
“དེ་རིང་ང་ཚོའི་སློབ་བཞིན་པའི་སྙན་ངག་འདི་ནི་ཕོ་
མོའི་བརྩེ་དུངས་ལ་བར་ཆད་བྱུང་རྗེས། འདོད་ལྡན་གང་གི་
ཡིད་ཀྱི་ན་ཟུག་དེ་དག་རྩོམ་པ་བོའི་སེམས་ཀྱི་ཀུན་རྟོག་ལ་
བརྟེན་ནས་སྙན་ངག་གི་ཕྲེང་བར་མུ་ཏིག་བཞིན་བསྟར་བ་ཡིན་
མོད། འདིའི་ཕུགས་ནས་རང་དབང་གི་བརྩེ་དུངས་ཤིག་ལ་རེ་
བསྙེགས་དང་། དབང་བསྒྱུར་གྲལ་རིམ་གྱི་སྙིང་རྗེ་མེད་པའི་བྱ་
སྤྱོད་ལ་དགག་བཞག་མཛད་འདུག་ཅེས་བཤད་ན་ཡང་མི་ཆོག་
པ་མེད། ཕོ་མོའི་བརྩེ་དུངས་ལ་མཚོན་ན་ཡང་ཡུལ་དུས་ཀྱི་ཚད་
བཀག་མེད་པས་དེ་ལ་སྙིང་རྗེ་དང་རྒྱུས་ལོན་བྱེད་པ་ནི་གུ་དོག་
པའི་བརྗོད་བྱ་ལས་འདས་ཡོད”དགེ་རྒན་གྱིས་སྒོ་སམ་སྟེང་ཡིད་
འགྱུར་དང་ཀུན་རྟོག་ཅེས་པའི་ཡིག་འབྲུ་གཉིས་ནན་ཏན་གྱིས་
བྲིས་རྗེས་མུ་མཐུད་དུ་
148



མི་རབས་ཤིག་གི་ཉིན་འགའ།
“ང་ཚོས་སྤྲིན་གྱི་ཕོ་ཉ་ལ་རོལ་མྱོང་བྱེད་དུས། གཙོ་བོ་རྩོམ་
པ་བོའི་ཀུན་རྟོག་གིས་བཞེངས་བསྐྲུན་བྱས་པའི་སྣང་བརྙན་དེ་
དག་ལ་ཡིད་ཀྱི་འགྱུར་བ་ཇི་ལྟར་བསྲེས་པའི་སྐོར་ལ་ཡིད་འཇོག་
བྱེད་པ་གལ་ཆེ། འདིའི་ཐད་ནས་བོད་ཀྱི་སྙན་ངག་པ་དག་ལ་
ཞན་ཆ་ཅུང་ཡོད”
སློབ་ཁྲིད་ཧྲིལ་བོར་སློབ་མ་རྣམས་སྤྲོ་བས་གཏམས་
འདུག་ཅིང་། དགེ་རྒན་གྱིས་མུ་མཐུད་དུ་སློབ་ཁྲིད་བྱེད་བཞིན་
འདུག སྐབས་ཤིག་ལ་ང་རང་ཀུན་རྟོག་གིས་བཞེངས་པའི་
འཇིག་རྟེན་གཞན་ཞིག་ལ་བསླེབས་སོང་། །
སྔོ་ལྗང་རྩྭ་ལོའི་སྐྱེས་སྟོབས་ངའི་པུས་མོའི་ཡན་ལ་བུད་
འདུག་པའི་མུ་མེད་རྩྭ་ཐང་གི་ཁུག་ཅིག་ན། ངས་རང་གི་ལག་
པ་ཟུང་གིས་རྩྭ་རྩེ་ལ་བྱིལ་བྱིལ་བྱེད་བཞིན་ཉི་ནུབ་ཀྱི་ཕྱོགས་ལ་
དལ་གྱིས་འགྲོ་བཞིན་འདུག དྭངས་གསལ་ལེར་མཐོངས་ནས་
མཐོངས་སུ་བཀྱེད་པའི་ནམ་མཁའ་སྔོན་པོ་ངའི་མགོ་ཐོག་ན་རྒྱ་
མཚོ་ཆེན་པོ་ཞིག་ལྟར་ལྟེམས་མེར་འཁྱིལ་འདུག་ལ། སྐར་ཚོགས་
ས་ལ་འཕོས་པ་ལྟ་བུའི་ལུག་ཁྱུའི་ཚོགས་ནི་ཐང་ཆེན་པོའི་ཁུགས་
ན་ལྷོད་ཤ་ལྡན་པའི་མིག་ཟུང་ཞིག་དང་འདྲ་བར། རང་རང་གི་
བགོ་སྐལ་དུ་སྨིན་པའི་རྩྭ་མཆོག་ལ་རོལ་བཞིན་ཕར་ཕྱོགས་ལ་
དལ་གྱིས་འགྲོ་བར་བྱེད། སྐབས་ལ་ལར་ཁ་དོག་སྣ་ཚོགས་གཤོག་
149



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་ལ་བཏེགས་པའི་ཕྱེ་མ་ལེབ་རེ་གཉིས། འཕུར་ལྡིང་གར་གྱིས་
བརྟས་ནས་ང་ལ་ལྡིང་སྐོར་བྱེད་བཞིན་རང་དབང་གིས་ལྷབ་
ལྷུབ་དུ་བསྐྱོད་ཅིང་རྒྱང་ལ་ཡལ་འགྲོ། གངས་རི་དཀར་བོ་དང་
འདྲ་བའི་སྤྲིན་དཀར་གྱི་དུམ་བུ་འགའ་ལྷོ་མཐའ་ནས་ཡར་དལ་
གྱིས་འཕྱོ་ཞིང་འཕྱོ། ཁ་ཟས་འཚོལ་བཞིན་པའི་ཀླག་རྒོད་འགས་
ནམ་མཁའི་མཐོངས་སུ་དལ་ལྷོད་རན་པའི་ལྡིང་སྐོར་རྒྱག་བཞིན་
འདུག
འདི་ནི་སེམས་ཀྱི་འཇིག་རྟེན་གང་འདྲ་ཞིག་ཡིན་ནམ། ཅི་
ཞིག་གིས་ང་ལ་རྒྱང་འབོད་བྱེད་བཞིན་འདུག འདི་ནི་སྙན་
ངག་གི་འཇིག་རྟེན་མཛེས་སྡུག་ལྡན་པ་ཞིག་ཡིན་པའི་དབང་དུ་
བཏང་ན། དེའི་ནང་དུ་བྱམས་དང་སྙིང་རྗེ་འདུས་ཡོད་དམ། ཞི་
བདེ་དང་འཆམ་མཐུན་འདུས་ཡོད་དམ། རང་དབང་དང་བདེ་
སྐྱིད་འདུས་ཡོད་དམ། ཡང་ན་བདག་གི་མེས་པོ་དག་གི་རླབས་
ཆེ་བའི་མར་གྱུར་སེམས་ཅད་ཐམས་ཅད་འདུས་ཡོད་དམ།
ང་ལ་སྙན་ངག་གིས་རྒྱང་འབོད་བྱེད་བཞིན་འདུག ང་
རང་སྙན་ངག་གི་འཇིག་རྟེན་ལ་མྱུལ་ན་འགྲིག སྙན་ངག་
ཨང་། སེམས་ཀྱི་སྙན་ངག
150



མི་རབས་ཤིག་གི་ཉིན་འགའ།
ལེའུ་དྲུག་པ།
དུས་ཚོད་ཀྱི་ཆུ་བོ་ཆེན་པོ་འདི་སྡུན་ནས་སྡུན་ལ་དལ་གྱིས་
བཞུར་བས། འཇིག་རྟེན་ཐོག་གི་མ་སྨིན་པ་རྣམས་སྨིན་པར་བྱེད་
ལ་སྨིན་ཟིན་པ་རྣམས་རྨེག་མེད་དུ་གཏོང་སྲིད། གོ་རིམ་ཡོད་
ཚད་དུས་ཚོད་ལ་གཏོགས་ཕྱིར་དུས་ཚོད་ནི་འཇིག་རྟེན་འདིའི་
ཁ་དོག་ཉག་ཅིག་ཡིན་ལ། དུས་ཚོད་ནི་ཡོད་ཚད་ཀྱི་བདེན་
དཔང་ཡང་ཡིན། །
ཡང་བསྐྱར་སློབ་སྐབས་གསར་བ་ཞིག་འདི་ལྟར་མགོ་
བརྩམས་པ་རེད། ངས་སློབ་སྐབས་སྔོན་མའི་སྐར་གྲངས་བཀོད་
ཡོད་པའི་ཤོག་ལྷེ་དེ་ལག་ཏུ་བཟུང་ནས་འཛིན་གྲྭའི་ཀྲུའུ་རིན་གྱི་
སར་མིང་ཐོ་འགོད་དུ་སོང་བ་ཡིན། ཁོང་གིས་ངའི་སློབ་སྐབས་
སྔོན་མའི་མཇུག་རྒྱུགས་ཀྱི་སྐར་གྲངས་ལ་བལྟས་རྗེས། མི་འདོད་
པའི་རྣམ་འགྱུར་དང་བཅས་ཏེ་མིང་ཐོ་འགོད་སྤྱད་ཀྱི་རེའུ་མིག་
དེ་ང་ལ་བྱིན་ཏེ་ངའི་མིང་དང་ཁྱིམ་བདག་གི་མིང། སློབ་གྲྭ་ལ་
ནམ་འབྱོར་བའི་དུས་ཚོད་སོགས་འབྲི་རུ་བཅུག ངས་སློབ་གྲྭ་
གྲོལ་དུས་(ཟླ་གཅིག་གི་སྔོན)ནས། རང་གི་མཇུག་རྒྱུགས་ཀྱི་སྐར་
གྲངས་དེ་འཛིན་གྲྭ་ཡོངས་ཀྱི་ཆེས་ཐ་མ་བོ་ཡིན་པ་ཤེས་ཡོད་
པས། ཁོང་གི་རྣམ་འགྱུར་དེར་ཡ་མཚན་སྐྱེས་དགོས་དོན་མི་
151



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདུག་སྙམ། །
ང་ལས་སྒྲུབ་ཁང་ནས་སྒོར་བུད་རྗེས། ཉལ་ཁང་ནང་ལ་མ་
སོང་བར་སློབ་ཁང་དུ་སོང་བ་ཡིན། ཕ་ཡུལ་ནས་སློབ་གྲྭར་ལོག་
རྗེས་ཀྱི་ཉི་མ་བཞིའི་རིང་ལ་རང་གིས་ཅི་ཞིག་ལས་པ་ཡིད་ན་
གསལ་བོ་མེད་ཀྱང་། ཉི་མ་འདི་ཚོར་ང་རང་ཆེས་སུན་སྣང་སྐྱེས་
པ་ནི་འགྱུར་ལྡོག་གང་ཡང་མ་བྱུང་བའི་ཁོར་ཡུག་འདི་དང་ཉིན་
རེ་ལས་ཉིན་རེར་སེར་བོར་འགྱུར་གྱིན་པའི་དུས་ཚིགས་འདི་རེད།
སློབ་ཁང་ནང་ལ་འབྱོར་དུས། སློབ་གྲོགས་ཚོས་རང་རང་
གི་སྒྲོག་ཙེ་དང་རྐུབ་སྟེགས་རྣམས་སློབ་སྐབས་སྔོན་མ་ནང་བཞིན་
གྲལ་དུ་སྒྲིག་བཞིན་འདུག སློབ་གྲོགས་མང་ཆེ་ཤོས་ཀྱི་ངོ་མདོག་
སློབ་སྐབས་སྔོན་མ་ལས་ཇེ་ནག་ལ་སོང་ཡོད་ཅིང་། ངས་སློབ་
གྲོགས་རྣམས་ལ་སློབ་སྐབས་འདིའི་ནང་ཐོག་མར་ངོ་འཕྲད་པའི་
ཁམས་བདེ་ཞུས་རྗེས། རང་གི་འདུག་སྟེགས་སྟེང་བསྡད་ནས་
དགེ་རྒན་ལ་སྒུག་པ་ཡིན། གསར་དུ་སློབ་གྲྭར་ལོག་པས་ཡིན་
ནམ། ཡང་ན་དོ་དགོང་གི་དགོང་ཚོགས་འདི་འཛིན་གྲྭའི་ཀྲུའུ་
རིན་གྱིས་འགོ་འཛིན་བྱེད་དགོས་པས་ཡིན་ནམ། སློབ་གྲོགས་
རྣམས་ཀྱིས་རང་རང་སར་སྐད་མགོ་ཇེ་དམའ་རུ་བཏང་ནས་ཁ་
བརྡ་སྣ་ཚོགས་བྱེད་བཞིན་འདུག ཞིབ་དུ་ཉན་ན་མ་གཏོགས་ཁོ་
ཚོའི་བཤད་བཞིན་པ་ནི་མིའི་རིགས་ཀྱི་སྐད་ཆ་བྱེ་བྲག་པ་ཞིག་
152



མི་རབས་ཤིག་གི་ཉིན་འགའ།
ཡིན་མིན་ཤེས་དཀའ། །
ཅོང་བརྡ་གྲགས་ནས་ཅང་མ་འགོར་བར། འཛིན་གྲྭའི་ཀྲུའུ་
རིན་དངོས་སུ་སློབ་ཁང་ནང་དུ་འོངས་ནས་ཚོགས་འདུ་འཚོག་
པའི་མགོ་བརྩམས། ཚོགས་འདུའི་ནང་དོན་སྔར་བཞིན་སློབ་
མ་ཚོའི་དུས་རྒྱུན་འཚོ་བའི་ཁྲོད་ཀྱི་བྱ་བ་ཙག་ཙིག་གི་སྐོར་ལས་
མ་འདས་ཤིང་། ཁོང་གིས་འབྲོག་པའི་སྒྲ་འབྱིན་ཚུལ་ཤས་ཆེ་
བའི་སྐད་གདངས་གསལ་ལ་དག་པ་ལ་བརྟེན་ནས། སློབ་སྐབས་
འདིའི་ནང་ང་ཚོའི་སློབ་སྦྱོང་གི་འཚོ་བའི་ཁྲོད་ཡིད་འཇོག་གང་
དག་བྱ་དགོས་པའི་སྐོར་རེ་རེ་བཞིན་བཤད་པས། སྣང་བ་ཞིག་
ལ་ཚོགས་འདུ་ཞིག་ལ་མི་རིག་པར་འགྲིག་ལམ་སྐོར་གྱི་འཆད་
ཁྲིད་ཅིག་དང་འདྲ་བྱུང་།
ཁོང་གི་བདེ་ལྕག་འཁྱུག་པའི་སྨྲ་ལྕེའི་ཁུགས་པ་ནས་ཐོལ་
གྱིས་ཐོན་པའི་འཛིན་གྲྭའི་གནད་དོན་ཐམས་ཅད། དེ་འདྲའི་གོ་
རིམ་ཡོད་ཅིང་། དབྱེ་ཞིབ་བྱས་པ་གནད་ལ་འཁེལ་བས། ཁོང་
རང་དོན་དག་གང་ལ་ཡང་བློས་ཞིབ་མོར་འཇུག་མཁན་ཞིག་
ཡིན་པ་ཤེས་ཐུབ། ཁོས་སྐད་ཆ་དེ་དག་བཤད་བཞིན་པའི་སྔ་
གཞུག་ཀུན་ཏུ། ངའི་ནང་སེམས་ཀྱི་གཏིང་ཞིག་ནས་མིག་མདུན་
ན་སྒྲིག་ལམ་སྐོར་འཆད་བཞིན་པའི་ཁོང་ལ་ཡིད་སྨོན་འཆོར་
འོངས།
153



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཕྱི་དྲོའི་གྲིབ་སོ་བསྐོན་ནས་ས་རུབ་ལ་ཉེ་དུས་འཛིན་གྲྭའི་
ཚོགས་འདུ་ཡོངས་སུ་མཇུག་རྫོགས་ཤིང་། པན་ཀྲང་གཅིག་
གསར་དུ་བསྐོས་པ་མ་གཏོགས་འཕྲོ་མ་རྣམས་སྔར་བཞིན་རང་
རང་གི་ལས་གནས་སུ་སོར་བཞག་བྱས། གསར་དུ་བསྐོས་པའི་
པན་ཀྲང་འདིའི་ལས་ཀ་ཡང་སློབ་ཁྲིད་ལ་རྒྱུན་དུ་མི་ཡོང་བའི་
སློབ་མ་རྣམས་ལ་ལྟ་རྟོག་དང་། དེའི་མིང་དུས་ལྟར་འཛིན་གྲྭའི་
ཀྲུའུ་རིན་ལ་སྤྲོད་རྒྱུ་དེ་རེད། དགེ་རྒན་གྱིས་འདི་འདྲའི་པན་
ཀྲང་ཞིག་བསྐོ་འཇོག་བྱེད་དགོས་དོན་ཡང་གཙོ་བོ་སློབ་སྦྱོང་ལ་
ཞན་པའི་སློབ་མ་རྣམས་ཀྱི་ཆེད་དུ་ཡིན་པར་བཤད་ལ། འཛིན་
གྲྭའི་བྱ་བ་ཡོངས་སུ་རྫོགས་པའི་མཐར་ཐུག་གི་ཞབས་ཞུ་བསྒྲུབ་
ཡུལ་ནི། སློབ་སྦྱོང་གི་མཁའ་དབུགས་ཇེ་བཟང་ལ་གཏོང་རྒྱུ་དེ་
ཡིན་པར་བཤད། ཕལ་ཆེར་དེ་འདྲ་ཞིག་ཡིན་པར་ངེས། །
དགོང་ཚོགས་གྲོལ་མ་ཐག་སློབ་གྲོགས་མང་ཆེ་ཤས་
ནི། དགའ་ཁ་འཁྱེར་ཕྱོགས་མཐུན་པའི་རང་རང་གི་གྲོགས་པོ་
རྣམས་དང་མཉམ་དུ་སྐོར་དང་སྐོར་བྱས་ཏེ་སློབ་ཁང་ནང་ནས་
སྒོར་བུད་བྱུང་། འཛིན་གྲྭ་གཞན་པའི་སློབ་མ་རྣམས་ཀྱང་སློབ་
ཁང་ནས་ཕྱི་ལ་འགྲོ་བཞིན་ཡོད་པས་སློབ་གྲྭ་ཆེན་མོ་ནི་དངོས་
ནས་སློབ་གྲྭ་ཆེན་མོ་དང་འདྲ་སྟེ། མི་ཚོགས་ཀྱི་འདུ་འཛི་གྲོག་མ་
ཚང་ནས་བརྡོལ་བ་དང་མི་འདྲའམ།
154



མི་རབས་ཤིག་གི་ཉིན་འགའ།
སློབ་གྲོགས་རྣམས་སོང་རྗེས་སློབ་ཁྲིད་ཐོག་ཁང་གི་ནང་
དར་ཅིག་ལ་གྲག་འགུལ་མེད་པར་གྱུར། ང་ཚོའི་སློབ་ཁང་དུ་ང་
ཁོ་ན་ལས་ལུས་མི་འདུག མཚམས་མཚམས་སུ་མི་སྐད་རེ་གཉིས་
ཐོས་ཐུབ་ཀྱང་། དེ་ནི་ལྷིང་འཇགས་འདིའི་རྒྱན་དུ་གྱུར་པ་ནང་
བཞིན་དྲན་པའི་ཡོལ་བའི་ངོས་སུ་ད་ཅིའི་ངོ་གདོང་ནག་ནག་
དག་གི་བྱ་བྱེད་མང་པོར་དྲན་གསོ་བྱེད་དུ་འཇུག ངས་བསམས་
ན་དྲན་པ་དེ་ནི། གོ་ལ་ཞིག་གི་ཚེ་སྲོག་ཡོད་ཚད་འཚུབ་མ་རླུང་
གིས་འཁུར་ཤུལ་གྱི་སྟོང་ཧེང་ཧྲེང་གི་འཇིག་རྟེན་ཞིག་ལས་མ་
འདས། ཕྱི་རོལ་གྱི་ཁོར་ཡུག་ཐམས་ཅད་རིམ་གྱིས་མུན་པའི་ཀློང་
ལ་འཐིམས་ཀྱིན་འདུག ད་ནི་མཚན་མོའི་གཟི་བརྗིད་ངོམས་
པའི་དུས་ལ་བབས་འདུག་པས་ངས་ཀྱང་སློབ་ཁང་གི་སྒོ་ལ་ཟླ་
བརྒྱབ་སྟེ་ཕྱིར་བུད་པ་ཡིན། །
ཁ་བྲལ་ནས་ཡུན་རིང་མ་འཕྲད་པའི་ཕོ་མོ་ཟུང་འགས་སློབ་
ཁང་གཡས་ཕྱོགས་ཀྱི་ལམ་ཕྲན་བརྒྱུད་དེ། ཁ་བརྡ་སྣ་ཚོགས་བྱེད་
བཞིན་ལུས་རྩལ་ར་བའི་ཕྱོགས་ལ་གོམ་པ་དལ་ལེན་བྱེད་བཞིན་
པ་མཐོང་། །
སློབ་སྐབས་གསར་བ་ཞིག དེ་ལྟར་ཟང་ཟིང་དང་ཅི་ཡིན་
འདི་ཡིན་མི་ཤེས་པའི་སྒོ་ནས་མགོ་བརྩམས་པ་ནས་གཟའ་
འཁོར་བདུན་ལྷག་འགོར་སོང་། མིག་མདུན་གྱི་བྱ་དངོས་
155



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡོད་ཚད་ལ་སྔར་བཞིན་འགྱུར་ལྡོག་གསར་བ་ཅི་ཡང་བྱུང་མ་
སོང། དུས་ཚོད་ཀྱི་བར་སྟོང་འདི་ནས། བྱ་དངོས་ཐམས་ཅད་
ཀྱིས་རང་གི་ནུས་ཚོད་ལྟར་འགྱུར་ལྡོག་གསར་བ་རེ་འབྱུང་དུ་
འཇུག་གིན་ཡོད་ན་ཡང་ཐང་མོད། དེ་ནི་དུས་ཚོད་འཁོར་ལོའི་
མདའ་ཁབ་ཆེས་ཐུང་ངུ་དེ་དང་འདྲ་བར། མིག་རིག་རིག་གིས་
ཞིབ་ཏུ་བལྟས་ན་འགུལ་མེད་དུ་སྡོད་ཅིང་། མཉམ་བཞག་མ་
བཞག་གི་མཚམས་ནས་ཅི་ལྟར་འདས་པ་ཡང་མི་ཚོར་བ་བཞིན་
རེད།
--
，
མགྱོགས་དལ་གཉིས་ཀ་གཞི་གཅིག་ཏུ་འདྲེས་པའི་ཆོས་
ཉིད་དེའི་ཀློང་ནས། མི་ལོ་བཅུ་དགུར་སོན་ཙམ་གྱི་བྱིས་པ་ཞིག་
གིས་མཐོང་བཞིན་པ་ནི། ཡུན་རིང་མ་བྱུང་བའི་འགྱུར་ལྡོག་ཅིག་
གི་ནུར་བགྲོད་རང་བཞིན་གྱི་ཕྱོགས་ཡིན་པ་འདྲ་སྟེ། ངའི་མིག་
མདུན་གྱི་ཡོད་ཚད་ལ་གསོན་ཤུགས་ཅི་ཡང་མེད་པར། ནམ་
ཡང་ཁ་མལ་གཅིག་ན་སོར་གནས་སུ་བསྡད་ཡོད་པ་ལས། གླེང་
རིན་ཡོད་པའི་འགྱུར་ལྡོག་ཅིག་ཁྱོན་ནས་མ་བྱུང་། ཕལ་ཆེར་
བདག་རང་ཉིད་ལ་འགྱུར་བ་གསར་བ་ཞིག་འབྱུང་བར་རེ་སྒུག་
བྱེད་བཞིན་པས་ཡིན་ནམ། ངས་ཡང་བསྐྱར་སློབ་སྐབས་སྔོན་
མའི་ནང་། རང་གིས་རང་ལ་བཟོས་པའི་གོ་རིམ་ཡོད་པའི་
འཆར་གཞི་དེ་མི་འདོར་ཐབས་མེད་དུ་གྱུར།
156



མི་རབས་ཤིག་གི་ཉིན་འགའ།
བསྟུད་མར་ནངས་མ་བཞི་ལྷག་ལ་ང་ཞོགས་རྩལ་རྩེ་རུ་མ་
སོང་བར་ཉལ་ཁང་ནང་ནས་ཉལ་བསྡད་པ་ཡིན། སྔོན་གྱི་དཔེ་
ཀློག་གི་རྒྱུན་གང་ནས་མཚམས་བཞག་པ་དང་གང་ནས་མགོ་
རྩོམ་དགོས་པའང་མི་ཤེས་པར་གྱུར། ཉལ་ཐུལ་དང་ཉལ་གདན་
གྱི་ཐོག་ནས་སྔར་བཞིན་ཚིལ་དྲི་ཁ་བོ་ཞིག་མཆེད་འོངས། མེ་
ལོང་ནང་ནས་རང་གིས་རང་ལ་ཞིབ་ལྟ་ཞིག་བྱས་ཚེ། མགོ་སྐྲ་
གཟེངས་ནས་སྤྲང་བོ་ཞིག་དང་འདྲ་བྱུང༌། སློབ་སྐབས་སྔོན་མར་
རྒྱ་སྲང་ནས་བདེ་སྲུང་ཉེན་རྟོག་པ་དེས་སྤྲང་བོ་ཞིག་ལ་ངོས་
འཛིན་དུས། ང་ཁོང་ཁྲོ་ལངས་མྱོང་ན་ཡང་། ད་ནི་རང་གིས་
ཀྱང་རང་ཉིད་སྤྲང་བོ་ཞིག་མིན་པའམ། ཡང་ན་སྤྲང་བོ་ཞིག་
དང་མི་འདྲ་བའི་གདེང་ཚོད་མེད་པར་གྱུར། །
འདས་ཟིན་པའི་དུས་ཚོད་དེ་དག་གི་ནང་དུ། དགེ་འདུན་
ཆོས་འཕེལ་དང་དོན་གྲུབ་རྒྱལ་རྣམ་གཉིས་ཀྱི་གསུང་རྩོམ་ཁ་
ཚང་བར་ཐེངས་གཉིས་གསུམ་ཙམ་བཀླགས་མྱོང་ན་ཡང་། ད་
ལྟ་ཡིད་ན་བག་ཆགས་ཏིལ་འབྲུ་ཙམ་ཡང་ལྷག་མི་འདུག དེ་
ལས་ལྡོག་སྟེ་སྙིབས་སྟོབས་ཤིག་དང་སྐྱོ་བ་ཞིག་གིས་རྒྱུན་དུ་ཁོ་
བོའི་སེམས་ཀྱི་གཏིང་ཟབ་ས་ཞིག་ནས་མནར་གཅོད་བྱས་འོངས་
པས། འདི་ནི་དཔེ་ཀློག་དེ་དག་གི་ཁྲོད་ནས་ང་ལ་སྦྱིན་པའི་
ལེགས་སྐྱེས་ཆེས་མཐའ་མ་བོ་ཡིན་པར་ངེས། དེ་མིན་ད་རུང་
157



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡབ་རྗེ་ཙོང་ཁ་བ་ཆེན་མོའི་གསུང་རྩོམ་རེ་གཉིས་ཀློག་འདོན་
བྱས་མྱོང་བར་མ་ཟད། རྗེ་བཙུན་ཆེན་མོ་མི་ལ་རས་པའི་རྣམ་
མགུར་ལ་ཡང་ཐེངས་གཉིས་ཙམ་ལ་བལྟས་མྱོང་། ད་དུང་པར་
ཀྲ་ཁོ་©དང་ཤིག་སེ་ཕེར་ིལགས་ཀྱི་གསུང་རྩོམ་རེ་གཉིས་ཀྱིས་
བཞག་པའི་བག་ཆགས་ཀྱང་དྲན་པའི་གཞི་ནས་ཡལ་མི་འདུག་
འོན་ཀྱང་དེ་དག་གིས་ངའི་འཚོ་བ་དང་མདུན་ལམ་ལ་ཅི་
ཞིག་གི་སློབ་སྟོན་གནང་ཡོད་དམ། མི་ཞིག་གི་མི་ཚེ་ནི་དཔེ་ཀློག་
གི་འཚོ་བ་ལ་བསྟུན་པ་ནི་དགོད་བྲོ་བ་ཞིག་མ་ཡིན་ནམ། མཚན་
ཉིད་སྨྲ་བའི་མཁས་པ་ཆེན་པོ་ཞིག་ཏུ་འགྱུར་རྒྱུའི་བདག་གི་རྨི་
ལམ་ལྟ་བུའི་ཕུགས་བསམ་དེར་མཚོན་ན། དཔེ་ཆ་དེ་དག་གིས་
ང་ལ་བསམ་བློའི་རྒྱགས་ཕྱེ་ཅི་ཞིག་བསྣན་སོང་ངམ། སྨུག་སྤྲིན་
ཁྲོད་འཚོ་བཞིན་པ་ལྟ་བུའི་ངའི་མི་ཚེ་འདི་དང་། ཀྱག་ཀྱོག་
མེད་ལ་མཚར་སྡུག་གང་རུང་གི་རྟགས་ཙམ་ཡང་མཐོང་ལམ་ལ་
མངོན་མ་མྱོང་བའི་བདག་གི་མདུན་ལམ་འདི། ཐ་ན་སློབ་གྲྭའི་
སྒྲིག་ལམ་ཙམ་ཡང་བརྩི་སྲུང་བྱེད་དཀའ་བའི་བདག་གི་བྱ་སྤྱོད་
འདི། གལ་ཏེ་མ་འོངས་པ་ན། བདག་གིས་སྔོན་ཆད་ནས་ཉིན་
མཚན་རེ་རེར་ངང་སྒུག་བྱས་པ་བཞིན། ཆེས་རྨད་དུ་བྱུང་བའི་
མཚན་ཉིད་སྨྲ་བའི་མཁས་པ་ཆེན་པོ་ཞིག་ཏུ་གྱུར་སོང་རུང་། ང་
ལ་ཡ་མཚར་རྒྱུ་ཅི་ཞིག་ཡོད་དམ། གཏན་ནས་མི་འདུག
158



མི་རབས་ཤིག་གི་ཉིན་འགའ།
སློབ་གྲྭ་འཚོགས་ནས་ཟླ་གཅིག་དང་ཟླ་ཕྱེད་ཙམ་སོང་བའི་
གཟའ་མིག་དམར་ཉིན་གྱི་ཕྱི་དྲོའི་སློབ་ཐུན་དང་བོ་ཚོགས་མ་
ཐག ང་རང་སློབ་གྲྭ་དང་ཐག་མི་རིང་བའི་ནུབ་ལྷོའི་ཕྱོགས་
ན་ཡོད་པའི་ས་དང་བྱེ་མ་གཉིས་འདྲེས་མར་ཡོད་པའི་མཐའ་
མེད་པའི་ཐང་ཆེན་དེར་འཁྱམ་ཉུལ་ལ་ཕྱིན་པ་ཡིན། ངས་རང་
གི་བྱ་སྤྱོད་འདི་ལ་གདེང་འཇོག་གསལ་བོ་ཞིག་བྱེད་དཀའ་ན་
ཡང་། སློབ་གྲྭའི་སྒྲིག་ལམ་ལ་འགལ་ཡོད་པ་ནི་ཐག་གིས་བཅད་
ཆོག འོན་ཀྱང་ཉིན་འགའི་སྔོན་ནས་བཟུང་། ཆུང་བྱིས་པའི་
དུས་ནས་སེམས་ཀྱི་གཞི་ནས་གསུབ་དཀའ་ཞིང་། རྡོ་ལ་རི་མོ་
བརྐོས་པ་ལྟར་ཡོད་པའི་འགྲིག་ལམ་དང་འབྲེལ་བ་ཡོད་པའི་ཐ་
སྙད་སྐོར་ཞིག་རིམ་གྱིས་མག་མོག་ཏུ་འགྱུར་བཞིན་འདུག ལྡོག་
སྟེ། རང་སེམས་དང་ཆེས་ཉེ་བའི་དངོས་པོ་ཞིག་གིས་སློབ་གྲྭ་
འདི་དང་ཐག་མི་རིང་བའི་ས་ན། ང་ལ་ལག་པས་གཡབ་མོ་བྱེད་
བཞིན་པ་དང་འདྲ་བས། ཕྱི་དྲོའི་སློན་ཐུན་འཚོགས་ནས་ཅང་མ་
འགོར་བའི་སྐབས་ཤིག་དང་བསྟུན་ནས། ང་ཉལ་ཁང་དང་ཁ་
བྲལ་ཏེ་རང་དབང་གི་འཇིག་རྟེན་ཞིག་ལ་མྱུལ་མགོ་བརྩམས་པ་
ཡིན། །
སློབ་གྲྭའི་ནུབ་སྒོ་ནས་ཕྱིར་ཐོན་པ་ནས་ང་རང་རྐང་ཐང་
དུ་དུས་ཚོད་གཉིས་ལྷག་ལ་ནུབ་ཕྱོགས་སུ་སོང་བ་ན། ང་ཚོའི་
159



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སློབ་གྲྭའི་སློབ་ཁྲིད་ཐོག་ཁང་དང་། གྲོང་བརྡལ་གྱི་ཁང་བརྩེགས་
རེ་གཉིས་ཤིག་གི་རྩེ་མོ་འགའ་མིག་ལ་ཐོགས་པ་ཙམ་ལས། བདེ་
མོ་ཐང་ཆེན་གྱི་ཁུགས་འདི་སྟོང་ཧང་ཧང་ཅི་ཡང་སྣང་རྒྱུ་མི་
འདུག
ས་འདིར་སྐལ་བ་ཆགས་སྟངས་ཀྱི་དབང་གིས་མཐོང་ལམ་
སྒྲིབ་འགྲོ་བ་ལྟ་བུའི་རི་བོ་ཆེན་པོ་ནི་མི་འདུག ཆེས་ཐག་རིང་
གི་ལྷོ་ནུབ་ཀྱི་མཚམས་སུ། རི་རྒྱུད་ཅིག་གི་མུ་རུ་གྱུར་བའི་རི་བོ་
དམའ་མོ་ཞིག་མཐོང་ལམ་ལ་མངོན་ཡོང་མོད། དེ་ནི་མ་མཐའ་
ཡང་སྤྱི་ལེ་དུ་མའི་ས་ན་ཡོད་པས། རི་བོ་ཞིག་ཡིན་པའི་དབྱིབས་
དང་རྣམ་པ་ཙམ་ལས་མཐོང་ཐབས་མི་འདུག བར་ཐག་གི་
དབང་གིས་རི་བོ་དམའ་མོ་དེ་ར་བེ་རིབ་བེ་ཤིན་ཏུ་མི་གསལ་བ་
ཞིག་ཏུ་བཏང་འདུག་ཅིང་། ལྷ་སྒྲུང་ནང་གི་འཇིག་རྟེན་ཆུང་
ཆུང་ཞིག་སྨུག་སྤྲིན་དང་འགྲོགས་ནས་འཇིག་རྟེན་མི་ཡུལ་ལ་
འཕོས་པ་དང་མཚུངས། ཡང་ན་ལོ་རྒྱུས་ཀྱི་དྲན་པ་རབ་རིབ་
ཏུ་གྱུར་བའི་རྒན་མོ་ཞིག་དང་འདྲ་བར་སྐྱོ་སྣང་གི་གདུང་བས་
མནར་ཡོད་པ་དང་ཡང་འདྲ། རི་འདབས་དེ་ནས་བཟུང་ང་རང་
སྡོད་སའི་གནས་འདི་དང་། དེ་ནས་ལྷོ་ནུབ་ཀྱི་གནམ་སའི་བར་
མཚམས་ཐམས་ཅད་མུ་དང་མཐའ་མེད་པའི་ཐང་ཆེན་པོ་ཞིག་
སྟེ། དེ་རིང་གི་ཐང་ཆེན་འདིས་སྒུག་བཞིན་པ་ནི་ལོ་རྒྱུས་ཀྱི་ཕྱེ་
i6o



མི་རབས་ཤིག་གི་ཉིན་འགའ།
མའི་ནང་བོར་བརླག་ཐེབས་པའི་མི་བོ་ཆེ་སུ་ཞིག་གི་ལོག་ཕེབས་
ཡིན་ནམ་སྙམ།
ང་རང་ཡང་བསྐྱར་དུས་ཚོད་ཕྱེད་ཙམ་ལ་ནུབ་ཕྱོགས་སུ་
སོང་བ་ན། སྐལ་བ་དུ་མའི་རིང་ལ་ཆར་ཆུ་མོད་དུས་ཆུ་ལོག་
གིས་ཕྱེ་བའི་ཁོད་ཡངས་པའི་ལུང་ཁུག་ཆེན་པོ་ཞིག་ཡོད་པ་
མཐོང་། ལུང་བ་འདི་ནི་མུ་མཐའ་མེད་པའི་ཐང་ཆེན་པོ་འདིར་
མཚོན་ན་ཤིན་ཏུ་མི་འོས་པའི་དགོས་མེད་ཀྱི་སྐྱོན་ཆ་ཞིག་ཏུ་བརྩི་
རུང་ལ། ལུང་བའི་མཐིལ་རྣམས་བྱེ་མ་ཡིན་ཁར། བྱེ་མའི་མདོག་
དམར་སྐྱའམ་དམར་སེར་ཡིན་པས།གལ་ཏེ་བདག་ལ་གནམ་གྲུ་
ཞིག་ཡོད་པའི་དབང་དུ་བཏང་ན། བར་སྣང་ཁམས་ནས་བལྟས་
ཚེ་མཐའ་མེད་པའི་ཐང་ཆེན་འདིའི་སྟེང་ལ།རང་དགར་གཡུག་
བཞག་པའི་དར་གྱི་སྐེ་རགས་དམར་བོ་ཞིག་ལ་འཁྲུལ་ངེས།
ང་ལུང་བའི་གཡས་ཀྱི་འགྲམ་ངོགས་གཟེར་མོ་བརྒྱུད་དེ་
ལུང་བའི་མཐིལ་ལ་དལ་མོར་མར་བབས་པ་ཡིན། མར་ལ་འབབ་
སྐབས་རྩི་ཏོ་དང་བྱེ་ཐང་ཁོ་ནར་སྐྱེས་བའི་ཚེར་སྐྱ་ཕོན་པོ་མང་
པོ་ལུང་ངོས་ལ་བོར་ཚོམ་བུ་དང་ཚོམ་བུར་སྐྱེས་འདུག དེ་དག་
གི་གསེབ་ནས་བྱེ་མྱུག་(བྱེ་ཐང་ན་འཚོ་བའི་སྲོག་ཆགས་ཆུང་
རིགས་ཤིག)རེ་གཉིས་མྱུར་བ་མྱུར་བར་བྲོས་འགྲོ་བ་མཐོང་། ང་
ལ་འདྲོགས་ལངས་པའི་རྣམ་འགྱུར་དེས། ཁོ་བོའི་སེམས་སུ་རང་
i61



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱུང་ཁམས་ཀྱི་གཞི་ན་ཡང་རང་དབང་ཞེས་པ་ལྟོས་བཅས་ཤིག་
མིན་ནམ་སྙམ་པར་བྱེད། །
ནམ་མཁའ་ན་སྤྲིན་པ་བྱེའུའི་མགོ་ཙམ་མེད་ཀྱང་། གྲང་
བའི་རེག་བྱ་ཅན་གྱི་རླུང་འཚུབ་ལྡོམ་པོ་ཞིག་དུས་ཀྱི་སྔ་གཞུག་
མེད་པར་གཡོན་ཕྱོགས་སུ་འཁོར་ལོ་སྐོར་བ་བཞིན་དུ་འཁོར་
ཞོར། བྱེ་རྡུལ་དང་ས་རྡུལ་མང་བོ་བར་སྣང་ལ་འཁྱེར་བཞིན་
དུ། འཚུབ་མ་ཆུང་ཆུང་ཞིག་ཏུ་གྱུར་ནས་ཕར་ཕྱོགས་ལ་གཡུག་
འགྲོ། སྐབས་ལ་ལར་སྐམ་ཟིན་པའི་རྩྭ་སྙིགས་རེ་གཉིས་ཀྱང་
འཚུབ་མའི་ནང་དུ་གཅུད་དེ་བར་སྣང་ལ་འཁྱེར་བ་མཐོང་། ང་
རང་ལུང་མཐིལ་ལ་བསླེབས་པ་ན་ལུང་བ་འདི་ད་ཅི་མཐོང་ལམ་
དུ་སྣང་བ་ལས་ཀྱང་ཁོད་ཡངས་པ་ཞིག་ཏུ་འདུག
ལུང་མཐིལ་གྱི་བྱེ་མ་ནི་ཀྱག་ཀྱོག་གི་ཡུར་བའི་ནང་ཆུ་བོའི་
བཞུར་རྒྱུན་ལྟར་ཆགས་ཡོད་པས། སྔར་ལས་ཀྱང་མིག་འཕྲུལ་
བར་བྱེད་ཅིང་། འབོར་ཆེ་བའི་བྱེ་མ་དམར་བོས་ཁེབས་པའི་
ཡུར་བ་ཆུང་ཆུང་དེས་ཁོད་ཡངས་ལ་ཆེ་བའི་ལུང་བའི་མཐིལ་
འདི་ལྷ་སྒྲུང་ནང་གི་ཡོལ་རས་ལྟར་ཕར་གཡོ་ཚུར་གཡོ་བྱེད་པ་
ལྟ་བུ་ཞིག་འདུག བྱེ་མས་མ་ཁེབས་པའི་ལུང་མཐིལ་གྱི་ཡུར་བ་
ཆུང་ཆུང་དེའི་གཡས་གཡོན་ཕྱོགས་གཉིས་སུ། བྱེ་ཐང་ཁོ་ནར་
སྐྱེས་པའི་རྩྭ་ལྡུམ་དང་རྩི་ཏོ་ཕོན་པོ་ཕྲ་བཏབ་པ་ལྟར་རང་རང་
162



མི་རབས་ཤིག་གི་ཉིན་འགའ།
སར་ཁེར་རྐྱང་གི་ཚུལ་དུ་སྐྱེས་འདུག མ་གཞི་ནས་ཁོར་ཡུག་འདི་
འདྲར་སྐྱེས་པའི་རྩི་ཤིང་དེ་དག་ལ་བརྟེན་ནས། བྱེ་མའི་ཡུར་བ་
ཆུང་ཆུང་དེའི་གཡས་གཡོན་གྱི་ཐང་དེ་ནི། ནད་ཀྱིས་ཟིན་པའི་
མིའི་ངོ་གདོང་ཞིག་དང་འདྲ་བར་སྐྱ་ཤུར་ཤུར་ཏུ་བཏང་འདུག་
པས། ཤིན་ཏུ་མི་སྡུག་པའི་རྣམ་པ་ཞིག་མི་སེམས་ལ་སྦྱིན་པར་
བྱེད། ལྷག་ཏུ་ཐར་ཐོར་ཏུ་སྐྱེས་པའི་རྩི་ཏོ་དེ་དག་གི་སྐྱེས་སྟོབས་
ཧ་ཅང་བཟང་ན་ཡང་། ཉེ་འགྲམ་གྱི་ཁོར་ཡུག་ཐམས་ཅད་བྱེ་མ་
དང་ས་རྡུལ་འདྲེས་མ་ཡིན་པའི་དབང་གིས། རྒྱང་ནས་བལྟས་
ན། འཚོ་བས་མཐའ་ལ་དེད་པའི་སྤྲང་བོ་ཞིག་གི་མགོ་ཐོག་ན་
སྐྱེས་ཡོད་པའི་སྐྲ་ལོ་ལྟར་མི་ཡུལ་གྱི་སྐྱིད་སྡུག་གང་ཞིག་ལ་ཅོ་
འདྲི་བཞིན་འདུག
ལུང་མཐིལ་ལ་བསླེབས་ནས་ཅང་མ་འགོར་བར་ང་ལ་
ལམ་གྱི་ངལ་ཞིང་དུབ་པའི་སྣང་བ་དྲག་པོ་ཞིག་བྱུང་བས། ལུང་
མཐིལ་གྱི་བྱེ་མའི་ཐོག་གན་རྐྱལ་དུ་ཉལ་ནས་རང་གི་ཡོད་ཚད་
ཀྱི་ཡོད་ཚད་བྱེ་མའི་ཁམས་ལ་སྦྱིན་པ་ཡིན། ཉི་མའི་འོད་ཀྱི་
ཁྱབ་འགྱེད་ལས་བྱེ་མའི་རྡུལ་ཟེགས་རེ་རེར་ཚ་དྲོད་རྒྱས་ཡོད་
ཅིང་། ངའི་ལུས་ཀྱི་མགོ་མཇུག་བར་གསུམ་ཐམས་ཅད་དྲོ་བའི་
རེག་བྱ་ཁྱད་པར་ཅན་གྱི་དངོས་པོ་ཞིག་གི་ནང་ལ་ཐིམ་བཞིན་པ་
དང་འདྲ་བར་བདེ་བའི་སྣང་བ་ཞིག་གིས་ཁྱབ་བྱུང་།
i63



བོད་ཀྱི་དེང་རབས་བརྩམས་སྒྲུང་དཔེ་ཚོགས།
-
ང་ལ་མཚོན་ན་ཆུང་དུས་ནས་རང་བྱུང་ཁམས་ལ་དུངས་
ཀ་ཡོད་པར་མ་ཟད། སྡོང་བོ་དང་རྩྭ་ལྗང་། མེ་ཏོག་སོགས་རྩི་
ཤིང་གི་རིགས་ལ་དགའ་ཞིང་། རང་བྱུང་མ་མའི་དུས་བཞིའི་
འགྱུར་བ་དང༌། དཀར་ནག་གཉིས་ཀ་ངེས་མེད་དུ་འབྱུང་བའི་
གནམ་གཤིས་ཀྱི་འགྱུར་ལྡོག་དེ་དག་གིས་ནམ་རྒྱུན་བདག་གི་
གཉོམ་དུངས་དུངས་ཀྱི་སེམས་པ་འདི་ལ་འགྱུར་བ་དྲག་པོ་བྱུང་
དུ་བཅུག་མྱོང་། །
གང་ལྟར་རང་བྱུང་ཁམས་དང་སེམས་ཁམས་གཉིས་
གཞི་གཅིག་ལ་འདྲེས་པའི་ཕྱི་དྲོ་འདིར། ཁོ་བོ་རང་དབང་གི་
འཇིག་རྟེན་ཞིག་ལ་བསླེབས་སོང་། ཡུན་རིང་བཙལ་ནས་མ་
རྙེད་ཅིང་། རྙེད་ཚེ་སེམས་ཀྱི་བདེ་བ་རྫོགས་པའི་རང་དབང་གི་
ཁམས་ཤིག་ལ་ཡང་བསྐྱར་བསླེབས་འདུག་ཨང་། །
འདི་ནི་ང་རང་སློབ་གྲྭའི་ཁོར་ཡུག་དང་ཁ་བྲལ་ནས་
མི་མེད་ལུང་སྟོང་འདིར་བསླེབས་པའི་དམིགས་ཡུལ་ཡིན་
ནམ། འདི་ནི་བདག་གིས་མི་ལོ་འདི་དག་ལ་བཙལ་ནས་འོངས་
པའི་ཕུགས་བསམ་གྱི་ཞིང་ཁམས་དེ་ཡིན་ནམ། རང་དབང་ཞེས་
པ་ནི་འདི་འདྲ་ཞིག་ལ་གོ་དགོས་སམ། མི་མེད་ལུང་སྟོང། ཐ་
ན་བྱེའུ་སྐད་ཅིག་ཀྱང་ཐོས་མི་ཐུབ་པའི་མི་མེད་ལུང་སྟོང་འདི་
བདག་གི་སེམས་ཀྱི་ཕ་ས་ཡིན་ནམ། དགོད་བྲོ་བ་ལ། ངུ་བྲོ་བ་ལ།
i64



མི་རབས་ཤིག་གི་ཉིན་འགའ།
ཆར་བ་དྲག་ཏུ་འབབ་བཞིན་པའི་ཕྱི་དྲོ་ཞིག་གམ། ཡང་
ན་གནམ་ས་གཉིས་ཀ་མུན་ནག་གིས་ཡོངས་སུ་བཏུམས་ནས་ཅི་
ཡང་མི་མཐོང་བའི་མཚན་མོ་མང་བོ་ཞིག་ལ། གློ་བུར་དུ་འབྲུག་
གྲགས། ཐོག་ལྡིར། སྔར་ན་མེད་པའི་རླུང་གི་དཀྱིལ་འཁོར་དྲག་
ཏུ་གཡོས། ཕོ་གློག་དང་མོ་གློག་གཉིས་གཅིག་གིས་གཅིག་ལ་
འཐམས་ནས་ཅང་མ་འགོར་བར། ཆར་རྡོག་ཆེ་ལ་རྔམ་པ། མི་
མགོ་དང་འདྲ་བ་མང་བོ་ཟོ་ཁ་ནས་འཕྱོ་བ་ལྟར་མཚམས་ཚིགས་
མེད་པར་དུས་གཅིག་ལ་འཇིག་རྟེན་མི་ཡུལ་ལ་བབས་ཏེ། དུས་
ཡུན་སྐད་ཅིག་མའི་ནང་དུ་ཤྭ་འོད་ཆེན་པོ་རྟ་བརྒྱ་འདྲོགས་
ཀྱིས་ཕྱོགས་པ་ནང་བཞིན། ཐང་ཆེན་པོ་འདིའི་ཕྱི་ངོས་ཀྱི་སྐྱེས་
དངོས་དང་བཅས་པ་ལ་རང་དབང་ཏིལ་འབྲུ་ཙམ་ཡང་མ་བྱིན་
པར་འཁུར་ཐུབ་པ་རྣམས་ཁུར། བསྒྱུར་དགོས་པ་རྣམས་བསྒྱུར་
ཏེ། མཐོ་ས་ནས་དམའ་སར་སྨྱོས་པ་བཞིན་དུ་རྒྱུགས་པའི་ཤུལ་
རྗེས་སུ། འདི་འདྲའི་ཁོད་ཡངས་ལ་ཀྱག་ཀྱོག་གཡུ་འབྲུག་གི་
ཚུལ་དུ་ཡོད་པའི་ལུང་བ་འདི་བྱུང་བར་ངེས་ཤིང་། དེ་ནི་མི་
རབས་དུ་མ་དང་ལོ་ཟླ་རིང་མོ་ཞིག་གི་ཁམས་དང་ཁམས་འཐབ་
པའི་འགྱུར་བ་ཡིན་པས། མི་ཡུལ་གྱི་ཁྱད་མཚར་མང་བོ་ཞིག་ལ་
ང་ཚོས་གློ་བུར་དུ་གདེང་འཇོག་བྱ་དགོས་ཚེ་ཇི་འདྲའི་དཀའ་བ་
165



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དུས་ཡུན་ཅི་ཙམ་འགོར་བ་བཤད་དཀའ་ན་ཡང། འཚུབ་
མ་ལྡོམ་པོ་ཞིག་སླར་ཡང་ངའི་ཉེ་འགྲམ་བརྒྱུད་དེ་རྡུལ་འཚུབ་
བེར་ཕར་ལ་གཡུགས་པ་དང་། ཅང་མ་འགོར་བར་སླར་ཡང་
ད་སྔོན་ལས་ཀྱང་ཅུང་དྲག་པོ་ཡིན་པའི་འཚུབ་མ་ཞིག་གློ་བུར་
དུ་ཕྱིར་ལྡངས་འོངས་ནས་ངའི་གདོང་ལ་བྱེ་རྡུལ་གཙུབས་
བྱུང༌། དེར་མཐུད་ནས་རྒྱུན་མི་ཆད་པར་ཡང་ནས་ཡང་དུ་
ལྡངས་འོངས། ང་རང་ཡར་ལངས་གྲབས་བྱས་ཀྱང་ཅི་འདི་
མི་ཤེས་པའི་ཚེགས་ཀ་ཞིག་གིས་ཡར་ལངས་འདོད་མེད་པར་
གྱུར། ང་ལ་ཡང་བསྐྱར་སློབ་སྐབས་སྔོན་མའི་ནད་གདོན་དེ་བྱུང་
བ་ཡིན་ནམ། ཕལ་ཆེར་ཡིན་སྲིད་རྒྱུ་མ་རེད། །
སྔོན་ཆད་བདག་གིས་ཐེངས་དུ་མ་ལ་ནམ་ཟླ་ཧ་ཅང་བཟང་
བའི་ཉིན་མོ་ཞིག་ལ། རང་བྱུང་མ་མའི་པང་ལ་ལོག་ནས་རང་
སེམས་ཀྱི་སྒོ་མོ་ཆེ་རུ་ཕྱེ་སྟེ། སླུ་བྲིད་རྫོགས་མཐའ་མེད་པའི་
འཚོ་བའི་སྡུན་ནས་མགོ་མི་སྒུར་བའི་སྤོབས་པ་ཆེན་པོ་ཞིག་
དང་། འཇིག་རྟེན་འདིའི་བྱ་དངོས་ཡོད་དོ་ཅོག་ལ། དྭངས་
གཙང་ལྷད་མ་འདྲེས་པའི་ངོ་གདོང་གཙང་མའི་བསམ་པ་གསོན་
པོ་ཞིག་འཚོལ་རྒྱུའི་འཆར་གཞི་བཀོད་ཀྱང་། ད་ལྟ་བསམས་ན་
དེ་ནི་ནར་མ་སོན་པའི་བྱིས་བློ་ཁོ་ཐག་ཅིག་ཡིན་འདུག ཡིན་ན་
ཡང་ངས་ནམ་རྒྱུན་འཇིག་རྟེན་འདི་ན་ཁ་དོག་དཀར་རྐྱང་གི་
i66



མི་རབས་ཤིག་གི་ཉིན་འགའ་
ཆ་ཞིག་དང། ཁ་དོག་ནག་རྐྱང་གི་ཆ་ཡིན་པའི་སྤྱི་ཚོགས་སྣང་
ཚུལ་རིགས་གཉིས་ཡོད་པར་ཡིད་ཆེས་བྱེད་བཞིན་ཡོད། དེ་
གཉིས་གཅིག་ལ་གཅིག་ལྡོག་ཟླར་ལངས་པའི་དུས་ཀྱི་སྔ་གཞུག་
ཀུན་ཏུ། ང་ཚོར་བསམ་ཡུལ་འདས་པའི་ཆོ་འཕྲུལ་སྣ་ཚོགས་
སྟོན་འོངས་ཤིང་། དེ་ལ་ང་ཚོ་མིའི་རིགས་ཀྱིས་ལོ་རྒྱུས་ཞེས་
འབོད་བཞིན་འདུག ཁ་དོག་དཀར་བོའི་ཆ་རུ་གྱུར་པའི་འོད་
ཟེར་གྱི་འཇིག་རྟེན་དེ། ཁ་དོག་ནག་པོའི་ཆ་རུ་གྱུར་བའི་མུན་
ནག་གི་འཇིག་རྟེན་ལས་རྒྱལ་ངེས་ཤིང་། དགེ་བའི་རྒྱུ་ལས་
འབྲས་བུ་བདེ་བ་འབྱུང་བ་དང་། མི་དགེ་བའི་རྒྱུ་ལས་འབྲས་བུ་
སྡུག་བསྔལ་འབྱུང་བར་ཡིད་ཆེས་བྱེད་བཞིན་ཡོད། འདི་འདྲའི་
བསམ་བློ་ཞིག་གི་རྒྱུན་ལས་བདག་གི་མེས་པོ་གོང་མ་རྣམས་ཀྱིས་
འཛམ་གླིང་ཧྲིལ་བོར་ངོམ་རི་བའི་རྨི་ལམ་མང་བོ་བསྩལ་མྱོང་།
དེ་རིང་གི་གནས་འདི་ནི། སྔོ་ལྗང་གི་རྩྭ་ཐང་དང་ལྷུན་
སྟུག་རི་བོས་བསྐོར་བའི་མཛེས་སྡུག་རྔམ་བརྗིད་ཀྱི་གནས་གང་
ཡང་མ་ཡིན་ལ། གནས་འདི་ནས་ཁྱེད་ཀྱིས་མཐོང་ཐུབ་པ་ནི་
མུ་མཐའ་མེད་པའི་གནམ་སའི་བར་སྟོང་ཞིག་ལས་གང་ཡང་མ་
ཡིན། ང་གནས་འདིར་བསླེབས་པ་ནི་བཙན་དང་དབང་གིས་
མ་ཡིན། རྒྱུ་དང་འབྱོར་བས་མ་ཡིན། ཡིན་ན་ཡང་གནས་འདི་
ནས་བདག་ལ་རང་དབང་གི་བགོ་སྐལ་ཏོག་ཙམ་བྱུང་། གནམ་
i67



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ས་གཉིས་ཀྱི་བར་སྟོང་འདི་འདྲ་ནས་བདག་གིས་ད་གཟོད་རང་
ཉིད་མི་བུ་ཞིག་ཡིན་པ་གོ་ཐུབ་ཅིང་། སྔོན་ཆད་ལས་ལྡབ་འགྱུར་
གྱི་ནར་སོན་འདུག་པ་ཚོར། །
ཅང་མ་འགོར་བར་རང་བྱུང་ཁམས་ཀྱིས་བསླངས་པའི་
ཡིད་ཀྱི་འགྱུར་བ་དེ་དག་རིམ་གྱིས་ཡལ་བར་གྱུར། ང་བཙན་
གྱིས་ཡར་ལངས་ནས་ལུང་བའི་ལྷོ་ངོས་འཕྲེད་ཀྱིས་བཅད་དེ་
ཡར་འགོས་པ་ཡིན། ཡ་མཚན་པ་ཞིག་ལ་གད་པ་ཆད་པའི་བྲག་
ངོས་ནས། ངའི་མཐོང་ལམ་དུ་རྒྱ་མཚོ་ཁོ་ནར་འཚོ་བའི་སྲོག་
ཆགས་ཆུང་ཆུང་ལྐོག་ཤུན་ཅན། ཁ་དོག་དང་དབྱིབས་གཉིས་ཀ་
དུང་དཀར་དང་འདྲ་བ་གྲངས་ཀྱིས་མི་ཟིན་པ་མང་བོ། བྱེ་མ་
དང་ས་ནག་ལ་འདྲེས་ནས་དཀར་ཆ་ལེར་ཡོད་པ་མཐོང། ངས་
སེམས་ཆུང་སྒོས་འབུ་སྐོག་དེ་དག་རེ་རེ་བཞིན་བྲག་ངོས་ནས་
ཚུར་ལག་མཐིལ་ལ་བླངས་ནས་ཞིབ་ལྟ་བྱས་པ་ཡིན། གློ་བུར་
དུ། བདག་གིས་སྙིང་དུ་སྡུག་པའི་སྲོག་ཆགས་འདི་དག་དང་
འབྲེལ་བ་ཡོད་པའི་སྐལ་བ་དུ་མའི་སྔ་རོལ་གྱི་གནས་སྐབས་ཤིག་
གི་འཚོ་སྟངས་དེ་དག བསམ་གཞིགས་ཀྱི་སྒོ་མོར་བཙུད་དགོས་
བྱུང་།
སྲོག་ཆགས་ཆུང་ཆུང་འདི་དག་ནི་རྒྱ་མཚོ་ཁོ་ནར་འཚོ་
སྡོད་བྱེད་པའི་འབུ་སྲིན་གྱི་རིགས་ཡིན་པས། གནས་འདི་ནི་ཁོ་
i68



-རམ།
མི་རབས་ཤིག་གི་ཉིན་འགའ།
ཚོའི་བདེ་སྐྱིད་ཀྱི་འཚོ་བ་རོལ་ས་དང་། རིགས་རྒྱུད་སྤེལ་སའི་
མཛེས་སྡུག་གི་ཁྱིམ་གཞི་དྲོན་མོ་དེ་མ་ཡིན་ནམ།
གལ་ཏེ་མི་ལོ་དུང་ཕྱུར་དུ་མའི་རྗེས་སུ། སྤྱི་ཚོགས་དང་
ཁོར་ཡུག་གིས་རྒྱང་ཕུད་ལ་བཏང་བའི་སྨྲ་ཤེས་ཤིང་དོན་གོ་བའི་
མི་ཞིག་དམིགས་ཡུལ་ཅི་ཡང་མེད་པར་གནས་འདིར་ཐོན། རང་
གིས་རང་ལ་ཡི་མུག་རེ་ཐག་ཆད་པའི་གནས་སྐབས་འདི་འདྲ་
རུ་ཁོ་ཚོའི་འགྱུར་རྡོ་ཁྲ་ལམ་མེ་བ་དག་ལ་ཞིབ་ལྟ་བྱས། བདག་
གཞན་མཉམ་བརྗེ་ལྟ་བུའི་ཚུལ་འཆོས་ཀྱིས་ཐོག་དྲངས་ནས་
སེམས་ཀྱི་སྡུག་བསྔལ་མཐའ་དག་སེལ་ཐབས་བྱ་རྒྱུ་ཡིན་པ་ཤེས་
ཡོད་ཚེ། སྲོག་ཆགས་འདི་ཚོས་འདས་པའི་དུས་སྔ་མོ་ཞིག་ནས་
རང་ལ་དབང་བའི་ཁྱིམ་གཞི་དེ་གནས་གཞན་ལ་སྤོར་ཁོ་ཐག་
ཡིན། །
ང་ལ་མཚོན་ན་མ་གཞི་ནས་གནས་འདིར་བསླེབས་པ་ནི་
བྲོས་བྱོལ་ཞིག་སྟེ། དཀའ་སྡུག་དང་། སུན་སྣང་དང་། ལུས་
སེམས་གཉིས་ཀ་ནང་གཅུན་ཐེབས་པ་སོགས་ལ་ཁ་ཡ་བྱེད་པའི་
སྤོབས་པ་ཉམས་པའི་སྣང་ཚུལ་ཞིག་ཡིན་པས་ན། སྐལ་བ་དུ་
མའི་སྔོན་གྱི་མཚོ་འབུ་འདི་དག་གི་སྤྲོ་སྣང་དང་སྤོབས་པའི་
ཁེངས་པའི་འཚོ་གནས་ཀྱི་འཛུམ་མདངས་དེ་དག་ལ་བརྙས་
བཅོས་བྱས་པ་མ་ཡིན་ནམ། ཁོ་ཚོའི་རྣམ་ཤེས་ཀྱིས་བོར་བའི་
i69



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བེམ་རོ་འདི་དག་གིས་ང་ལ་མིག་ཟུང་གཞན་ཞིག་གིས་གྱེར་ཡོད་
དམ། ངས་སྨྲ་མི་ཤེས་པའི་དུངས་ཀ་གློ་བུར་བ་ཞིག་ལ་བརྟེན་
ནས། ཆག་སྐྱོན་བྱུང་མེད་པའི་མཚོ་འབུའི་ལྐོག་ཤུན་ཧྲིལ་བོ་
འགའ་ཤོག་བུའི་ཁུགས་ལ་གཅུད་དེ་སེམས་ཆུང་སྒོས་རྐང་སྣམ་
གྱི་ཁུག་མར་བཅུག་པ་ཡིན།
ཡང་བསྐྱར་གད་པའི་ཕར་སྣེ་ལ་ཐུག་གི་བར་དུ་ད་རུང་
ལྐོག་ཤུན་མ་ཡིན་པའི་མཚོ་འབུ་གཞན་གྱི་འགྱུར་རྡོ་གསར་བ་རེ་
ཨེ་རྙེད་བཙལ་ན་ཡང་གཅིག་ཀྱང་རྙེད་མ་བྱུང་། མཇུག་མཐར་
ངས་རང་གིས་རྙེད་ཟིན་པའི་མཚོ་འབུ་ལྐོག་ཤུན་ཅན་དེ་དག་
ཤོག་ཁུགས་ནས་བླངས་ཏེ། ས་དོང་ཞིག་བརྐོས་ནས་དེའི་ནང་
ལ་བཞག་རྗེས་ཐོག་ལ་ས་བཏབ་ནས་གསུབས་པ་ཡིན། ཚུལ་འདི་
ནི་ཕལ་ཆེར་མིའི་རིགས་ཀྱི་མི་རོ་ས་འོག་ལ་འཇུག་ཚུལ་དང་
མཚུངས་ཤིང་། མཚོ་འབུ་འདི་དག་ལ་སླར་ཡང་རང་གི་གཞི་
ཁྱིམ་དྲོན་མོ་དེ་ཕྱིར་སྤྲད་པ་དང་འདྲ། ཡང་ན་ཁོ་བོའི་རང་བྱུང་
ཁམས་ཀྱི་གནས་སྟངས་གང་ཞིག་ལ་གཏོར་བརླག་བྱེད་མི་འདོད་
པའི་སེམས་ཀྱི་སྙིང་རྗེ་ཤིན་ཏུ་ནས་མངོན་ཆུང་ཞིག་ཡོད་པ་དེས་
སྐུལ་བ་ཡིན་ནམ། །
ངས་རང་གིས་དེ་ལྟར་བྱེད་དོན་ཅི་ཡིན་ཧ་གོ་དཀའ་
ན་ཡང། ལོ་རྒྱུས་ཀྱི་ཁུགས་པ་ཞིག་ནས་ང་ནི་རྗེས་འཇུག་
170



མི་རབས་ཤིག་གི་ཉིན་འགའ།
པ་དང་། ཁོ་ཚོ་ནི་སྔོན་བསྐྱོད་པར་གྱུར་བའི་བདེན་དཔང་
ངམ། མིའི་རིགས་དང་མིའི་རིགས་མ་ཡིན་པའི་སྲོག་ལྡན་རྣམས་
གོ་ལ་འདིར་འོངས་ནས། རང་བྱུང་ཁམས་ཀྱི་ཤོག་བུ་ཆེན་པོ་
འདིའི་ཐོག་ལ། རང་གི་ལུས་སེམས་གཉིས་ཀའི་མཛེས་སྡུག་གི་རི་
མོ་ཕབ་ཐུབ་སོང་བའི་སྤོབས་པ་ཞིག་ལ་རྗེས་དྲན་ཞུ་ཆེད་དུའང་
ཡིན་པ་འདྲ། །
གལ་ཏེ་མི་དང་རང་བྱུང་ཁམས། རང་བྱུང་ཁམས་དང་མི་
མ་ཡིན་པའི་སྲོག་ཆགས་ཡོད་ཚད་ནི་ཁྱིམ་གཞི་གཅིག་གི་མི་ལྟར་
ཤ་ཁྲག་གི་འབྲེལ་བ་ཡོད་པའི་དབང་དུ་བཏང་ན། མཚོ་འབུ་
འདི་རྣམས་ས་གཞི་ལ་འཐིམས་ནས་ཡུན་རིང་སོང་བ་འདིས། ང་
ལ་ངའི་བསམ་ཚོད་ལས་བརྒལ་བའི་གསང་བའི་སྐད་ཆ་གཞན་
ཞིག་བཤད་འདོད་ཡོད་པ་འདྲ།
ང་ལུང་བ་ནང་ནས་ཕྱིར་བུད་པ་ན། ངའི་མཐོང་ལམ་སྔར་
ལས་ཀྱང་རྒྱ་ཆེ་རུ་སོང་སྟེ། གནས་འདི་ན་གུ་དོག་པའི་བྱ་དངོས་
ཤིག་ཡོད་པར་བཤད་ན་ནི་རྫུན་གཏམ་ཁོ་ན་ཡིན་པའི་བསམ་
ཚུལ་ངང་གིས་སྐྱེས་པར་བྱེད།།
འདི་འདྲའི་ཁོར་ཡུག་གི་དབང་གིས། གནས་འདི་ནས་
བདག་གིས་ད་གཟོད་ཡོད་ཚད་ལ་བསམ་བློ་བཏང་ཆོག་
ཅིང་། མི་ཡུལ་གྱི་ཡོད་ཚད་ལ་བསྐྱར་དུ་བསམ་གཞིགས་བྱས་
171



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཆོག ཐ་ན་སློབ་གྲྭའི་སྒྲིག་ལམ་ལ་འགལ་བའི་རང་གི་བྱ་སྤྱོད་
ཡོད་ཚད་ལ་བསྐྱར་དུ་གདེང་འཇོག་བྱས་ཆོག འདི་ནི་སྒྲིག་ལམ་
ལ་རྒྱབ་འགལ་བྱས་པའི་ལྡོག་ཕྱོགས་ཀྱི་དགོས་པ་ཡིན་ངེས། ད་
གཟོད་རང་ཉིད་ཀྱི་སེམས་ཁམས་ལ་ཡང་བསྐྱར་ཞིབ་བཤེར་བྱེད་
དགོས་པ་རྟོགས། ཁེར་སྡོད་ལ་དགའ་ཞིང་སེམས་པ་ནང་ལ་
གཅུན་གཅུན་དུ་སྡོད་པའི་མི་རྣམས་ལ། དེ་དང་འདྲ་བའི་ཁོར་
ཡུག་ཅིག་གམ་འཇིག་རྟེན་ཞིག་དགོས་པ་ཡང་རྟོགས། མི་རེ་རེར་
བརྒལ་མི་ཚར་བའི་སེམས་ཀྱི་རེ་སྨོན་ཞིག་དང་དམིགས་འདུན་
ཞིག་ཡོད་པ་ཡང་རྟོགས། འདི་འདྲའི་སེམས་ཀྱི་འཇིག་རྟེན་ཞིག་
ནས་ཡིན་མིན་གྱི་བརྡར་ཤ་གཅོད་པར་མཁས་པའི་ལྟ་བ་དེ་དག་
དང་བསམ་ཚུལ་དེ་དག་ཇི་འདྲའི་ཉམ་ཆུང་བ་ཡང་རྟོགས།
ཕྱི་དྲོར་ཉི་མ་ནུབ་ལ་ཉེ་སྐབས་ང་ཕྱིར་སློབ་གྲྭར་
འབྱོར། རྒྱུས་ཡོད་ཀྱི་ཁོར་ཡུག་ཅིག་ཀྱང་བརྙན་འཕྲིན་ནང་གི་
སྣང་བརྙན་དེ་དག་དང་འདྲ་བར་འཚང་ཁ་ཤིག་ཤིག་གིས་ངའི་
མཐོང་ལམ་དུ་མངོན་ཡོང་། ལུས་རྩལ་ར་བའི་ནང་ན་སློབ་མ་
རྣམས་ཀྱིས་རྐང་གྲུག་རྩེ་བ་དང་། སྒང་ལི་རྩེ་བ་སོགས་རང་
རང་གི་འཇིག་རྟེན་གསར་བ་ཞིག་གི་རྩེད་འཇོ་ལ་རོལ་བཞིན་
མཆིས། གར་ལྟར་ང་ལ་མཚོན་ནས་བཤད་ན། ཡང་བསྐྱར་
བཙོན་ཁང་དང་འདྲ་བའི་ཚོ་ཁག་ཅིག་དང་ཉེ་བར་བཅར་
172



མི་རབས་ཤིག་གི་ཉིན་འགའ།
ཟིན། བཅར་ནས་ཀྱང་བཙན་གྱིས་འཇུག་དགོས། གལ་ཏེ་བདག་
གི་བསམ་ཚུལ་ནོར་མེད་ཚེ་་་་།
173



བོད་ཀྱི་དེང་རབས་བརྩམས་སྒྲུང་དཔེ་ཚོགས། །
ལེའུ་བདུན་པ།
དེའི་རྗེས་ནས་བསྟུད་མར་གཟའ་འཁོར་གསུམ་ལྷག་ལ་
ངས་ཧུར་ཐག་འབད་ཐག་གིས་སློབ་གྲྭའི་སྒྲིག་ལམ་སྲུང་གང་
ཐུབ་བྱས་པ་ཡིན། འདི་ནི་ངས་རང་གིས་རང་ལ་བཅད་པའི་
ཆད་པ་ཞིག་གམ། ཡང་ན་འདས་སོང་གི་དྲན་པ་ཞིག་ལ་རྗེས་
དྲན་ཞུ་བའི་གོ་རིམ་ཡིན་པ་འདྲ། འཛིན་གྲྭའི་ཀྲུའུ་རིན་ལ་
མཚོན་ནས་བཤད་ན་ཡང་། ང་ནི་རླུང་བུ་ལྡོམ་པོ་ཞིག་གིས་བས་
མཐར་དེད་པའི་ལོ་མ་རལ་བོ་ཞིག་ལྟར་འཚོ་སྡོད་ཀྱི་རིན་ཐང་ཅི་
ཡང་མེད་པར་མ་ཟད། ངས་ཁོང་གི་སེམས་སྟེང་ན་བཟུང་ཡོད་
པའི་སློབ་མའི་གོ་ས་དེ་ཡང་ཉིན་རེ་ལས་ཉིན་རེར་ཐུར་ནས་ཐུར་
དུ་ལྷུང་བཞིན་འདུག ང་ལ་མཚོན་ན་མ་གཞི་ནས་ཁ་བྱང་དུ་ལྟ་
བའི་བྲག་ཕུག་ཅིག་ཡིན་པས་ངའི་རང་ཉིད་ལ་ཉི་འོད་འཕྲོ་ཐུབ་
རྒྱུའི་རེ་བ་སྔར་ནས་བཟུང་མེད། །
ཡིན་ན་ཡང་འགྱུར་བ་འདི་བྱུང་བས་ང་སྔར་ལས་ཀྱང་ཁེར་
རྐྱང་གི་དོང་ལ་ལྷུང་མགོ་བརྩམས། སློབ་གྲོགས་ཚོའི་མིག་ནང་
ནས་ཀྱང་། ང་ནི་འཛིན་གྲྭའི་སྒྲིག་ལམ་ལ་གཏོར་བརླག་བྱེད་
མཁན་དང་ཚབས་ཆེ་བའི་ནག་ཉེས་ཀྱི་འབྱུང་ཁུངས་ཤིག་ལ་
ངོས་བཟུང་འདུག དེ་ལས་ཀྱང་ཧ་ལས་དགོས་པ་ཞིག་ནི། སློབ་
174



མི་རབས་ཤིག་གི་ཉིན་འགའ།
གྲྭ་འཚོགས་ནས་ཟླ་བ་གསུམ་ལྷག་གི་རིང་ལ་ང་རང་སློབ་ཁྲིད་
ལ་ཆད་པའི་ཟིན་ཐོ་དང་མཇུག་འབྲས་ཇི་ལྟར་ཐག་བཅད་པའི་
གནས་ཚུལ་རྣམས་སློབ་སྟོན་ཁང་ནས་སློབ་གྲྭ་ཡོངས་ལ་ཁྱབ་
བསྒྲགས་བྱས་པ་དེ་རེད།
ཉིན་དེར་སློབ་གསེང་གི་ལུས་རྩལ་རྩེ་ཚར་རྗེས་སློབ་ཁང་
དུ་ལོག་པའི་ལམ་བར་ནས། སློབ་གྲོགས་ཚང་མས་རྣམ་ཀུན་སློབ་
གྲྭའི་དོན་བྱ་ཆེ་ཆུང་གང་རུང་དུས་ལྟར་ཁྱབ་སྒྲོག་བྱེད་སའི་སྒོ་
སམ་དེའི་མཐའ་ལ་འདུས་ནས། འཚང་ཁ་ཤིག་ཤིག་གིས་ཅི་ཞིག་
ལ་ཞིབ་ཏུ་ལྟ་བཞིན་འདུག ང་སློབ་ཁང་དུ་ལོག་ནས་སློབ་ཐུན་
གསུམ་པའི་སློབ་ཁྲིད་གང་ཡིན་རྩད་གཅོད་བཞིན་པའི་སྐབས་སུ།
འཛིན་གྲྭའི་པན་ཀྲང་གིས་ང་ལ་“སློབ་གྲོགས་རིན་ཆེན། ཁ་
སང་ཁེ་ཉིན་སློབ་མའི་ཁྲུའུ་ནང་ཚོགས་འདུར་བསྡུས་ནས་
འཛིན་གྲྭ་རེ་རེའི་སློབ་ཁྲིད་ལ་མ་ཞུགས་པའི་སློབ་མའི་མིང་གོང་
རིམ་ལ་སྤྲོད་དུ་བཅུག་པས”ཁོའི་ཕ་ཡུལ་འབྲོག་ཁུལ་མིན་ན་
ཡང་། འབྲོག་པ་ཞིག་ལྟར་སྐད་ཀྱི་གདངས་འབྱིན་ཚུལ་དག་མོ་
ཞིག་ཁ་ནང་ནས་ངང་གིས་འཕུར་ཡོང་། ཁོས་ཕལ་ཆེར་ང་ཚོའི་
འཛིན་གྲྭའི་ཀྲུའུ་རིན་གྱི་སྐད་ཆ་བཤད་སྟངས་ལ་ལད་མོ་བྱེད་
བཞིན་པ་འདྲ་ངས་ཀྱང་ཁྱོའི་མིང་ཐོ་གོང་རིམ་ལ་མི་སྤྲོད་ཐུ་
མེད་དུ་གྱུར་པ་རེད། འོན་ཀྱང་ངས་མཇུག་འབྲས་འདི་འདྲ་ཞིག་
་བ
175



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱུང་འགྲོ་བ་ཡིད་ལ་ཡང་མ་དྲན། ངོ་མ་བཤད་པ་ཡིན”
ངས་དེ་མ་ཉིད་དུ་མཇུག་འབྲས་ཅི་ཞིག་བྱུང་སོང་བ་ཤེས་
ན་ཡང་། ཁོ་ལ་ལན་ཅི་ཡང་མ་བཏབ་པར་འདུག་སྟེགས་སུ་
བསྡད་དེ། སྡུག་བསྔལ་ཞིག་ལ་བརྩི་རུང་མིན་མི་ཤེས་པའི་དོན་
དག་དེ་དག་ལ་བསམ་བློ་གཏོང་བཞིན། སེམས་ཀྱི་གཏིང་ཞིག་
ནས་དགའ་སྐྱོ་འདྲེས་མའི་ཚོར་བ་རྣོན་པོ་ཞིག་མིད་དག་ཁར་
བཙངས་ཡོང་ཞིང་། མིག་མཐར་རློན་ཤུར་ཤུར་དུ་འགྱུར་བཞིན་
པ་ཚོར། མཉམ་བཞག་མ་བཞག་གི་མཚམས་ནས་ངུ་འདོད་ཅིག་
དབང་མེད་དུ་བྱུང་།
ང་ལ་ཅི་ཞིག་བྱུང་སོང་བ་ཡིན་ནམ། སྔོན་ཆད་ང་རང་
སློབ་གྲྭ་ནས་ཕྱིར་འབུད་འདོད་པ་མ་ཡིན་ནམ། ད་ལྟ་དངོས་སུ་
འདོད་ཐོག་ལ་བབས་ཚེ། འདི་འདྲའི་སྡུག་བསྔལ་འབྱུང་དགོས་
དོན་གང་ཡིན་ནམ། འདི་ནི་དགའ་དྲགས་པ་ལས་བྱུང་བའི་མིག་
ཆུ་ཡིན་ཡང་སྲིད།ངས་རང་གི་མགོ་བོ་མར་སྒུར་ནས། སྒྲོག་ཙེ་
ལས་དཔེ་ཆ་ཞིག་ལེན་ཁུལ་གྱིས་མིག་མཐའ་ན་ཡོད་པའི་མིག་
ཆུ་ལག་པའི་ཕྱི་ངོས་སུ་གཙང་མར་ཕྱིས། དཔེ་ཆ་གང་རུང་ཞིག་
བླངས་ཏེ་སྒྲོག་ཙེ་ཐོག་བཞག་རྗེས་མུ་མཐུད་དུ་པན་ཀྲང་གི་སྐད་
ཆ་ལ་ཉན་པ་ཡིན།
“ཁྱོས་འདང་རྒྱག་ཤེས་ན་སློབ་གྲྭས་ཁྱོད་རང་སློབ་གྲྭ་ནས་
176



མི་རབས་ཤིག་གི་ཉིན་འགའ།
ཕུད་རྒྱུའི་ཐག་བཅད་འདི་ནི། ཁྱོས་རང་གིས་རང་ལ་བཟོས་པའི་
མཇུག་འབྲས་ངན་པ་ཞིག་ལས། ང་ཚོ་མི་སུ་ལ་ཡང་ངན་ཁག་
འགེལ་རྒྱུ་མེད། ང་ལ་མཚོན་ན་འཛིན་གྲྭའི་ཐུན་མོང་གི་འོས་
འགན་དུས་ལྟར་བསྒྲུབས་པ་ལས་ཁྱེད་ལ་བསམ་གནག་འདོད་པ་
གཏན་ནས་མིན། དེའི་ཐད་ངས་ཁྱོད་ལ་མནའ་བསྐྱལ་ཆོག”
“ང་རང་སྔོན་ཆད་ནས་སློབ་གྲྭ་ཆུང་ཆུང་འདི་ནས་ཕྱིར་
འབུད་འདོད་ཡོད་པས–--ངས་སུ་ལ་ཡང་ངན་ཁག་འགེལ་མི་
སྲིད”
ངས་སྐད་ཆ་འདི་རང་གི་སེམས་སྟེང་ནས་བཤད་པའམ་
ཡང་ན་ཁོག་དཔུང་ལ་རྒྱུ་ལ་བརྟེན་ནས་ཤོར་བ་གཉིས་ལས་གང་
ཡིན་ཧ་གོ་དཀའ་བར་གྱུར། །
“གལ་ཏེ་ཁྱོས་རང་གི་སྐྱོན་ཆ་ངོས་ལེན་ཞུ་སྟེ་སློབ་སྐབས་
འདིའི་ནང་བསྒྲུབས་པའི་བྱ་བ་ངན་པ་དེ་དག་ལ་སེམས་སྟེང་
ནས་འགྱོད་བཤགས་ཞུ་ཚེ་ཁྱེད་ལ་ད་དུང་རེ་བ་ཡོད་ནའང་ཐང”
ང་ལ་རང་གིས་བསྒྲུབས་པའི་བྱ་བ་དེ་རྣམས་བྱ་བ་ངན་པ་
ཞིག་ཡིན་པའི་བསམ་ཚུལ་གཏན་ནས་བྱུང་མ་མྱོང་ལ་འདོད་
ཀྱང་མི་སྲིད་པས། པན་ཀྲང་གིས་དེ་ལྟར་བཤད་མ་ཐག་མིག་
མདུན་གྱི་མི་འདི་ང་ཚོའི་པན་ཀྲང་མིན་པ་ལྟ་བུའི་ཚོར་སྣང་
བྱུང་། ངས་རང་སེམས་ཀྱི་འགྱུར་བ་དེ་བཙན་གྱིས་མར་མནན་
177



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནས་
“ཅི་ཞིག་གི་རེ་བ”ཞེས་ཁོ་ལ་དྲི་བ་ཞིག་དྲིས་ཏེ་ཁོའི་ལན་
ལ་སྒུག །
“སློབ་གྲྭ་ནས་མུ་མཐུད་དུ་སློབ་གཉེར་བྱ་ཆོག་པའི་རེ་བ”
“འོ་ན་ངས་ཇི་ལྟར་བྱ་དགོས་སམ། ཡ་རབས་ཚུལ་ལྡན་གྱི་
མི་ཞིག་བྱ་རྒྱུ་དེ་ཡིན་ནམ”
“བྱེ་བྲག་ཏུ་ཇི་ལྟར་ཐག་གཅོད་རྒྱུའི་སྐོར་སྡེ་ཁག་ནང་
ནས་གྲོས་བསྡུར་བྱ་དགོས་པས་ངས་ཀྱང་ད་རུང་གསལ་བོ་ཞིག་
མི་ཤེས། འོན་ཀྱང་ངས་བལྟས་ན་ཁྱོས་རང་ལ་སྐྱོན་ཆ་ཅི་ཡོད་
ངེས་པར་དུ་སེམས་གཏིང་ནས་མེད་པར་གཏོང་དགོས་པར་མ་
ཟད། རྗེས་ཕྱོགས་དེ་འདྲའི་ནོར་འཁྲུལ་གཏན་ནས་མི་འབྱུང་
བར་ཁས་ལེན་བྱ་དགོས་རྒྱུ་རེད”
ངས་ཁོ་ལ་ལན་ཅི་ཡང་མ་བཏབ། མི་ཞིག་རྒྱུས་ཡོད་ནས་
རྒྱུས་མེད་དུ་འགྱུར་བའི་གོ་རིམ་ནི་ངའི་སེམས་ཁམས་ཁོ་ན་ལ་
རག་ལས་ཡོད་པ་ཞིག་མིན་པ་འདྲ། པན་ཀྲང་གིས་མགོ་ཁྲིད་
ཞིག་ལྟར་ང་ལ་བཤད་པའི་སྐད་ཆ་དེ་དག་ལ་ང་ཡི་མུག་པ་ཚད་
མེད་བྱུང་། དེར་མཐུད་ནས་བདག་གིས་མཛེས་སྡུག་གི་རྨི་ལམ་
ཞིག་དངོས་སུ་བོར་བཞིན་པའི་ན་ཟུག་ཅིག་ཡུན་གྱིས་ཚོར་ཡོང་།
ངས་སྔོན་ཆད་བཟོས་པའི་སྐྱོན་ཆ་དེ་དག་ངོས་ལེན་ཞུ་
178



མི་རབས་ཤིག་གི་ཉིན་འགའ།
རྗེས། ཡང་བསྐྱར་དེ་འདྲའི་དོན་དག་མི་འབྱུང་བའི་ཁག་ཐེག་
བྱ་ཐུབ་བམ། ནག་ཉེས་དེ་དག་སེམས་སྟེང་ནས་མེད་པར་བཟོ་
ཐུབ་བམ། གལ་ཏེ་མ་ཐུབ་པའི་དབང་དུ་བཏང་ན། ངས་སྐྱོན་
ཆ་དང་འདྲེས་པའི་འཚོ་བ་རོལ་སྟངས་དེ་སུ་ཞིག་གི་ནག་ཉེས་ཀྱི་
སྤྱོད་ངན་ལྟར་དུར་འཇུག་བྱ་དགོས་སམ། ཐ་ན་མི་དེའི་འདས་
སོང་དང་ད་ལྟའི་དྲན་པ་མཐའ་དག་ཀྱང་ཅིག་ཅར་དུ་མེད་པར་
བཟོས་ཏེ། དུག་ཆེན་ཟོས་སུ་མི་བསྟེན་པ་ལྟར། རང་ཉིད་རང་གི་
འཚོ་བ་ལ་རྒྱང་བཀྱེད་དེ་ཡོད་ཚད་གཞན་དབང་གི་བཀོད་སྒྲིག་
ལྟར་གསར་དུ་གདེང་འཇོག་བྱ་དགོས་སམ། སྔོན་ཆད་ཀྱང་ངའི་
ཡིད་ལ་ཐེངས་དུ་མར་འདི་འདྲའི་སྡུག་བསྔལ་ཡང་དང་ཡང་དུ་
བྱུང་མྱོང་།
ཕྱི་དྲོའི་སློབ་ཐུན་དང་བོ་འཚོག་ལ་ཉེ་དུས་འཛིན་གྲྭའི་
ཀྲུའུ་རིན་དང་སློབ་མའི་ཚོགས་པའི་ལས་གཉེར་པ་ན་གཞོན་
དེ་གཉིས་མཉམ་དུ་ང་ཚོའི་སློབ་ཁང་དུ་ཡོང་ནས་ང་རང་བོས་
བྱུང་། ང་ཚོ་མཉམ་དུ་སློབ་མའི་ཁྲུའུ་ཡི་ལས་སྒྲུབ་ཁང་དུ་
སོང་། ཁང་བ་འདིའི་ནང་གི་ཅ་དངོས་མཐའ་དག་ལ། ཟླ་སྔོན་
མའི་ནང་བདག་གིས་མཐོང་བ་ཇི་བཞིན་འགྱུར་ལྡོག་གང་ཡང་
བྱུང་མི་འདུག་ན་ཡང་། སྡེ་ཁག་གི་ཧྲུའུ་ཅི་དང་ཀྲུའུ་རིན་གཉིས་
ཀྱང་དེར་ཡོད་པས། ཁང་བ་འདི་སྔོན་ཆད་ལས་ཀྱང་ལྐོག་གྱུར་
179 ་



-
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
གྱི་གནས་ཤིག་ཡིན་པའི་སྣང་བ་བྱུང་། ང་རང་ནང་དུ་བསླེབས་
པ་ན་ཧྲུའུ་ཅིས་ང་ལ་ལྟ་ཡག་ཅིག་བྱས་རྗེས། སྡེ་ཁག་ཀྲུའུ་རིན་
ལ་སྐད་མགོ་ཇེ་དམའ་རུ་བཏང་ནས་ཅི་ཞིག་བཤད་བཞིན་
འདུག ང་ཁང་བ་འདིའི་སྒོ་གླེགས་དང་ཆེས་ཉེ་སའི་ནང་ལོགས་
སུ་འགྲེང་ནས་ཡོད་པས་ཅི་ཞིག་བཤད་བཞིན་པ་གོ་མ་བྱུང་།
གློ་བུར་དུ་བདག་གི་མིག་མདུན་གྱི་གནས་དེ་དང་། དེ་ན་
ཡོད་པའི་མི་རྣམས་ནི་ཧ་ཅང་རྒྱང་ཐག་རིང་བའི་འཇིག་རྟེན་
གཞན་པ་ཞིག་ནས་ད་སོ་མ་བདག་གི་མདུན་ལ་བསླེབས་པ་དང་
འདྲ་བར། ང་དང་ཇེ་ཉེ་ནས་ཇེ་ཉེར་འགྱུར་གྱིན་པའི་སྣང་བ་
བྱུང་།
“ཁྱོད་ཚོའི་པན་ཀྲང་གིས་བཤད་ན་ཁྱོད་སློབ་གྲྭ་འདི་ནས་
མུ་མཐུད་དུ་སློབ་གཉེར་བྱ་རྒྱུའི་རེ་བ་ཆེ་ཟེར་བ་བདེན་ནམ”སྡེ་
ཁག་ཀྲུའུ་རིན་གྱིས་སུན་སྣང་དང་བཅས་ཏེ་ང་ལ་ནན་ཏན་གྱིས་
འདྲི་ཚིག་དྲིས་བྱུང་།
ངས་ཡིན་པའི་བརྡ་ལ་མགོ་བོ་ནང་དུ་ལྡེམ་ཙམ་ལས་སྐད་
ཆ་བཤད་རྒྱུའི་སྤོབས་པ་མེད་པར་གྱུར། གལ་ཏེ་ངས་བདག་
གི་མིག་མདུན་གྱི་མི་འདི་རྣམས་སྣང་བརྙན་ཞིག་གི་ཚུལ་དུ་མི་
གཞན་ལ་བཤད་དགོས་ཚེ། དེ་ནི་ཇི་འདྲའི་དཀའ་ཁག་ཆེ་བའི་
བྱ་བ་ཞིག་རེད་ཨང་།
i8o



མི་རབས་ཤིག་གི་ཉིན་འགའ།
“ང་ཚོས་བསྡོམས་བརྩིས་བྱས་པ་ལྟར་ན་སློབ་མ་འདི་སློབ་
སྐབས་འདི་མགོ་བརྩམས་པ་ནས་སློབ་ཁྲིད་དྲུག་ཅུ་ལྷག་ལ་ཆད་
པ་རེད། སློབ་གྲྭའི་སྒྲིག་ལམ་ལྟར་ན་སློབ་ཁྲིད་ལྔ་བཅུ་ལ་མ་
ཞུགས་ན་སློབ་མ་རང་ཉིད་རང་འགུལ་གྱིས་སློབ་གྲྭ་ནས་ཕྱི་ལ་
འབུད་དགོས་པ་རེད”
སློབ་མའི་ཁྲུའུ་ཀྲང་གིས་འབྲི་དེབ་ཞིག་ཡར་སློག་མར་
སློག་བྱས་རྗེས། ངའི་དྲན་པའི་གཏིང་ཟབ་ས་ནས་བརྗེད་ལ་ཉེ་
བའི་འདྲིས་ཡོད་ཀྱང་རྒྱུས་མེད་པའི་འཛུམ་མདངས་དེ་གདོང་
ལ་ཕྱུངས་ནས། ཧུའུ་ཅི་ལ་གསལ་བཤད་ཀྱི་ཚུལ་དུ་སྐད་ཆ་དེ་
བཤད་བྱུང༌། ཡིན་ན་ཡང་ངའི་མགོ་བོ་དང་གར་སྨད་ནས་ཡོད་
པས་སློབ་མའི་ཁྲུའུ་ཀྲང་གི་སྐད་ཆ་དེ་དག་བཤད་སྐབས་ཀྱི་རྣམ་
འགྱུར་ཧྲིལ་བོ་མཐོང་མ་སོང་། །
འཇིག་རྟེན་གྱི་ཁམས་འདི་ནས། མིའི་རིགས་ཀྱིས་རང་གི་
མིག་ཟུང་ལ་བརྟེན་ནས་ཅི་ཞིག་མཐོང་འདོད་ཀྱི་ཧམ་སེམས་དེ་
ཇི་འདྲའི་རྒྱ་ཆེ་ཞིང་གཏིང་མི་ལོན་ན་ཡང་། ལྐོག་ཏུ་གྱུར་བའི་
བྱ་དངོས་མང་བོ་ཞིག་ཕལ་བའི་མིག་གིས་མཐོང་ཐབས་བྲལ་
ཞིང་། ལྷག་ཏུ་སློབ་མའི་ཁྲུའུ་ཀྲང་ལྟ་བུའི་མི་འདིའི་རིགས་ཀྱིས་
ལྐོག་གྱུར་གྱི་བྱ་དངོས་དེ་དག་གི་སླུ་བྲིད་ཙམ་ཡང་མྱོང་ཐབས་
མེད་ལ། ཐ་ན་ཆེས་ཕྱི་ངོས་ནས་མངོན་པའི་བྱ་དངོས་ཀྱི་འགྱུར་
18i



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལྡོག་གང་རུང་གི་སྐྱ་རིས་ཙམ་ཡང་མྱོང་ཐབས་མེད།
“ཁྱོས་ཕ་ཡུལ་ན་ཡོད་པའི་ཨ་མའི་ལས་དབང་ལ་བསམ་བློ་
བཏང་མྱོང་ངམ། ཁྱོས་སློབ་ཡོན་ཚང་མ་གང་ནས་ཁྱེར་ཡོང་བ་
གསལ་བོ་ཤེས་སམ”སྡེ་ཁག་ཀྲུའུ་རིན་གྱིས་ཡང་བསྐྱར་ཁ་གྲག་
བྱུང་། ང་ལ་སྨྲ་སྒོ་ཕྱེ་བའི་སྤོབས་པ་མེད་པར་གྱུར། ཕལ་ཆེར་
མིད་པའི་གཏིང་ཟབ་ས་ཞིག་ན་ཅི་ཞིག་གིས་བཙན་གྱིས་ང་ལ་
སྐད་ཆ་ཅི་ཡང་བཤད་མི་ཆོག་པའི་འབོད་བརྡ་གཏོང་བཞིན་པ་
འདྲ།།
སྡེ་ཁག་ཀྲུའུ་རིན་གྱིས་མུ་མཐུད་ནས་“གལ་ཏེ་ཁྱོས་བསམ་
བློ་བཏང་ཡོད་པའི་དབང་དུ་བཏང་ན་འདི་འདྲའི་ཐག་རིང་གི་
ས་མཐར་ཡོང་ནས་མི་ཚེ་སྟོང་ཟད་ལ་གཏོང་བ་ནི་རང་གི་མདུན་
ལམ་ལ་རང་གིས་ས་གཙུབས་པ་དང་མི་འདྲའམ”ངས་སྔོན་ཆད་
བོད་ཀྱི་མཁས་པ་སྔ་མ་ཞིག་གི་བསླབ་བྱ་ལས་འདི་འདྲའི་ཚིགས་
བཅད་ཅིག་མཐོང་མྱོང་ན་ཡང་། དེ་དུས་ང་ལ་དེ་རིང་དང་འདྲ་
བའི་ཡི་མུག་པ་འདི་འདྲ་བྱུང་མ་སོང་། །
“ད་ཐེངས་ཁྱོས་རང་གིས་བསྒྲུབས་པའི་ཉེས་པ་འདི་
དག་ལ་ཁ་གསབ་བྱེད་པའི་གོ་སྐབས་བྱིན་པ་ནི་གཙོ་བོ་ཁྱོད་
ཚོའི་འཛིན་གྲྭའི་ཀྲུའུ་རིན་གྱིས་ཡང་ཡང་ང་ཚོ་ལ་ཞུ་བ་བྱས་
པས། ཡུལ་གྱི་ཨ་མ་དང་ཁོང་གཉིས་ཀྱི་ཁ་ངོར་བལྟས་པ་
i82



མི་རབས་ཤིག་གི་ཉིན་འགའ།
ཡིན། ཁྱོས་ང་ཚོའི་སྡེ་ཁག་གི་ནང་དང་སློབ་མའི་ཁྲུའུ་ནང་རང་
གི་སྐྱོན་ཆ་ངོས་ལེན་གྱི་ཞུ་ཡིག་ཅིག་འབྲི་དགོས་པར་མ་ཟད། ད་
ནས་བཟུང་བྱ་བ་ངན་པ་གང་ཡང་མི་བསྒྲུབ་པའི་དམ་བཅའི་ཡི་
གེ་ཞིག་ཀྱང་འབྲི་དགོས། གལ་ཏེ་རྗེས་སོར་སྒྲིག་ལམ་ལ་འགལ་
བའི་བྱ་བ་ངན་པ་གཅིག་བསྒྲུབ་པ་ཡིན་ན་ཁྱེད་རང་སློབ་གྲྭ་འདི་
ནས་ཕྱིར་འཕུད་རྒྱུ་ལས་མེད་”
“སེམས་ལ་བཟུང་དགོས་རྒྱུ་ཞིག་ནི་ཁྱོད་ད་ནས་བཟུང་ང་
ཚོའི་སྡེ་ཁག་ནང་གི་སློབ་མ་ཉེས་ཅན་ལ་གྱུར་པ་རེད། སློབ་གྲྭ་
གཞུང་ལ་མཚོན་ན་ཡང་ཉེས་ཅན་ཡིན་ནི་རེད”སྡེ་ཁག་ཀྲུའུ་རིན་
གྱིས་ཧུའུ་ཅིའི་གདོང་ལ་ལྟ་ཡག་ཅིག་བྱས་རྗེས་ཡང་བསྐྱར་ང་
ཚོའི་འཛིན་གྲྭའི་ཀྲུའུ་རིན་ལ་
“དོ་དགོང་སློབ་གྲྭའི་ཚོགས་འདུ་ཁང་ནས་སྡེ་ཁག་ཡོངས་
ཀྱི་དགེ་སློབ་རྣམས་ལ་སློབ་མ་འདིའི་སྐྱོན་ངོས་ལེན་ཞུ་ཡིག་
སྒྲོག་འདོན་གྱི་ཚོགས་འདུ་འཚོགས་རྒྱུ་ཡིན་པས། ཁྱོས་གྲ་སྒྲིག་
བྱ་དགོས་པ་རྣམས་སྔ་མོ་ནས་གྲ་སྒྲིག་བྱོས”ཟེར། འཛིན་གྲྭའི་
ཀྲུའུ་རིན་གྱིས་རྔུབ་འཕྲོར་ལུས་པའི་ཐ་མག་དེ་ཤུགས་ཀྱིས་རྡུབ་
པ་ལས་སྐད་ཆ་ཅི་ཡང་བཤད་མ་བྱུང་། ཕལ་ཆེར་དུ་བ་འཐེན་
པའི་ལས་ཀ་དང་སྐད་ཆ་བཤད་པའི་ལས་ཀ་གཉིས་ཏག་ཏག་
དུས་གཅིག་ལ་འཁེལ་བས་ཡིན་རྒྱུ་རེད། སྡེ་ཁག་ཀྲུའུ་རིན་གྱི་
183



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཁ་གཏད་ན་དམག་དཔོན་ཞིག་ལྟར་འགྱིང་སྟབས་ཀྱིས་བསྡད་
འདུག་པའི་ཧུའུ་ཅིས་ང་ལ་ཡིན་མིན་གྱི་སྐད་ཆ་ཅི་ཡང་བཤད་མ་
བྱུང་། ཁོས་ང་རང་མ་འོངས་པར་རླབས་ཆེ་བའི་མཚན་ཉིད་པ་
ཞིག་ལ་འགྱུར་རྒྱུ་ཡིན་པ་ཤེས་ཡོད་པ་འདྲ། །
འཛིན་གྲྭའི་ཀྲུའུ་རིན་དང་ངེད་གཉིས་མཉམ་གཅིག་ཏུ་
ལས་སྒྲུབ་ཁང་དེའི་སྒོར་བུད། །
ཁོང་གིས་ང་ལ་ཅུང་གཟབ་ནན་གྱིས་“ཁྱོད་ཕྱི་དྲོའི་སློབ་
ཁྲིད་ལ་འགྲོ་མི་དགོས། ཉལ་ཁང་ལ་སོང་ནས་དོ་དགོང་གི་སྐྱོན་
ངོས་ལེན་ཚོགས་འདུའི་ཐོག་བཤད་རྒྱུའི་དམ་བཅའི་ཡི་གེ་དེ་
ཕྲིས། ཕྱི་དྲོའི་སློབ་ཐུན་གསུམ་པ་གྲོལ་རྗེས་ཁྱོས་ངོས་ལེན་ཞུ་
ཡིག་ངའི་སར་འཁྱེར་ཤོག་”ཟེར།
འདང་ཞིག་བརྒྱབ་རྗེས་ཡང་བསྐྱར་ང་ལ་ཞེ་ལྷོད་པའི་
ངང་ནས་“འདིའི་ཡན་གྱི་ནུས་པ་ཞིག་ང་ལ་ཡང་མི་འདུག གཙོ་
བོ་རང་གི་ཧུར་ཐག་བྱེད་དགོས”ཟེར། ཁོང་གི་སྐད་ཆ་བཤད་
སྟངས་ལ་གཞིགས་ན་རང་དབང་ན་མེད་པའི་དོན་དག་མང་བོ་
ཞིག་ལ་ཁོས་ཐེ་གཏོགས་བྱ་འདོད་མེད་པ་འདྲ། །
སྐད་ཆ་བཤད་ཚར་རྗེས་དགེ་རྒན་ལགས་དཔེ་མཛོད་ཁང་
ལ་བསྙེགས་ནས་བུད་སོང་། འདིའི་ཡན་གྱི་ནུས་པ་ཞིག་ང་ལ་
ཡང་མི་འདུག་ཅེས་པའི་ཚིག་དེ་ནི། དམའ་རིམ་ན་དཔོན་ས་ལ་
184



མི་རབས་ཤིག་གི་ཉིན་འགའ།
བསྙེགས་ཀྱིན་པའི་དཔོན་ཆུང་ཞིག་གིས། གོང་རིམ་ན་ཁ་བརྒྱ་
མི་གཅིག་གིས་གཅོད་བཞིན་པའི་དཔོན་ཆེན་ཞིག་ལ་དོན་ཆེན་
ཞིག་ཡར་ཞུ་བྱེད་པ་དང་འདྲ་བར་ང་རང་དོགས་མི་བདེ་བར་
བཏང་ན་ཡང་། ང་ལ་མཚོན་ན་ཆེས་སྙན་འཇེབས་ལྡན་པའི་
སྒྲ་དབྱངས་ཤིག་དང་འདྲ་བར་སེམས་ཀྱི་བར་སྟོང་གང་ཞིག་ལ་
གར་ཡོང་འདི་ཡོང་མེད་པའི་སྤོབས་པ་སྨྲ་མི་ཤེས་པ་ཞིག་སྦྱིན་
བྱུང་། །
བདག་གི་གཡོན་ཕྱོགས་ན་གྲོང་ངེར་འགྱིང་ཡོད་པའི་སློབ་
ཁྲིད་ཐོག་ཁང་གི་དྲ་མིག་བརྒྱུད་དེ། དགེ་རྒན་ཚོས་སློབ་ཁྲིད་
བྱེད་བཞིན་པའི་སྒྲ་གསལ་ལ་མི་གསལ་བ་ཞིག་ཐོས་འོངས། དཔེ་
མཛོད་ཁང་གི་གཡས་འགྲམ་གྱི་སྒོ་ཆུང་དེའི་གམ་ན་མི་འགས་
ཁ་བརྡ་བྱེད་བཞིན་སུ་ཞིག་ལ་སྒུག་འདུག་ཅིང་། ཁོ་ཚོའི་དགོད་
སྒྲ་ཡང་གནས་འདི་ནས་གསལ་བོར་ཐོས་ཐུབ། མི་དེ་ཚོས་ང་ལ་
ཟུར་ཟ་བྱེད་བཞིན་ཡོད་དམ།དགེ་རྒན་ཚོའི་ལས་སྒྲུབ་ཁང་གི་
གཡོན་ཕྱོགས་སུ་ཨར་འདམ་གྱི་འདུག་སྟེགས་བཞག་ཡོད་པ་དེའི་
མདུན་ཐད་ཀྱི་རྐང་ལམ་དེར་དམིགས་ནས་ཉལ་ཁང་དུ་ལོག་པ་
ཡིན།
ནད་ཁང་ཞིག་དང་འདྲ་བའི་ཉལ་ཁང་ནས་ཅི་ཡང་འབྲི་
མི་འདོད་པར་གྱུར། ངས་ཡང་བསྐྱར་རང་གི་བྱས་ཉེས་གང་ཡིན་
i86



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལ་བསམ་བློ་གཏོང་དགོས་སོང་། དོན་དུ་བདག་གིས་སྐྱོན་ཆ་ཅི་
ཞིག་ལས་པ་ཡིན་ནམ། སློབ་ཁྲིད་ལ་མ་ཞུགས་པ་ནི་སྐྱོན་ཆ་ཞིག་
ལ་ངོས་བཟུང་ན་འགྲིག་གམ། མགོ་འཐོམས་པའི་སློབ་བུ་ང་ལ་
མཚོན་ན་རང་གི་སྒྲུབ་བཞིན་པ་དང་བསྒྲུབས་ཟིན་པའི་ལས་ཀ་
དེ་དག་ལས་གང་ཞིག་སྐྱོན་གྱི་ཁོངས་སུ་གཏོགས་པ་དང་། གང་
ཞིག་བཟང་གི་ཕྱོགས་སུ་གཏོགས་པའི་བློ་མིག་ཡོངས་སུ་ཉམས་
འདུག ཕལ་ཆེར་སྨན་ཁང་ནང་ནད་གདོན་གྱི་ཁ་ནས་ཐར་
དཀའ་བར་ཐག་བཅད་པའི་མི་ཞིག་སྔོན་ཆད་བརྒྱུད་མྱོང་བའི་
དྲན་པ་ཐ་དག་ལས་རྒྱང་ནས་རྒྱང་དུ་བཀྱེད་དེ། དུས་ཚོད་དང་
བར་སྟོང་གི་ཆ་ཤས་ཙམ་ཡང་དགོས་མེད་དོན་གཞན་གྱི་གནས་
སུ་གྱེར་གྱིན་ཡོད་པ་དང་འདྲ་བྱུང་།
ཕྱི་དྲོའི་སློབ་ཐུན་གཉིས་པ་གྲོལ་ནས་ཅང་མ་འགོར་བར་
སློབ་གྲོགས་སྐོར་ཞིག་སྔ་གཞུག་བྱས་ཏེ་ཉལ་ཁང་དུ་འབྱོར། ཁོ་
ཚོས་ང་མཐོང་བ་དང་སྐད་ཆ་ཅི་ཡང་མི་བཤད་པར་མགོ་འཁྲུད་
བྱེད་ཀྱི་འདག་རྫས་དང་ལག་ཕྱིས་བཟུང་ནས་ཆུ་ཁང་དུ་བུད་
སོང་། དེར་མཐུད་ནས་སློབ་གྲོགས་གཞན་པ་རྣམས་ཀྱང་ཉལ་
ཁང་དུ་བསླེབས་པས། ད་ཅིའི་དབུགས་ཀྱི་རྒྱུ་བ་འགོག་སྙམ་བྱེད་
པའི་ལྷིང་འཇགས་དེ་རྨེག་མེད་དུ་བཏང་། ཞི་ལི་རྣམས་སྡོད་
སའི་ཉལ་ཁང་གི་ཕྱི་ནང་ཀུན་ཏུ་འུར་སྒྲས་ཁེངས་པས། ཉིན་
i86



མི་རབས་ཤིག་གི་ཉིན་འགའ།
གཅིག་གི་ཤིན་ཏུ་དཀའ་བའི་ལས་ཀ་ཞིག་བསྒྲུབས་ཚར་རྗེས་ཀྱི་
མཁའ་དབུགས་འཁྲུག་ཆ་ཆེ་བ་ཞིག་མངོན་སུམ་མིག་ལ་ཤར་དུ་
བཅུག འདིས་ང་ལ་རང་གི་སྐྱོན་ངོས་ལེན་གྱི་ཡི་གེ་དེ་མྱུར་དུ་བྲི་
ཚར་དགོས་པའི་བརྡ་སྟོན་བཞིན་པ་མིན་ནམ། །
“རིན་ཆེན། དོ་དགོང་རང་རེའི་སྡེ་ཁག་གིས་ཁྱོད་ཀྱི་སྐྱོན་
ངོས་ལེན་ཞུ་བའི་ཚོགས་འདུ་བསྡུ་རྒྱུ་རེད་ཟེར་བ་བདེན་པ་ཡིན་
ནམ”སློབ་གྲོགས་བསྟན་འཛིན་ངའི་ཉལ་ཁྲིའི་གཡས་འགྲམ་
ནས་ཟུར་འདུག་ཅིག་བྱས་ཏེ། ང་ལ་དྲི་བ་འདི་འདྲ་ཞིག་དྲིས་
བྱུང་། ང་ལ་དྲི་བ་དེར་ལན་སློག་འདོད་གཏན་ནས་མི་འདུག་
ལ། སློབ་གྲོགས་གཞན་པ་རྣམས་ལ་ཡང་ལན་སློག་མི་སྲིད། །
“དེ་ལོས་བདེན། བརྡ་སྦྱོར་བྲིས་ཡོད་པ་མ་མཐོང་
ངམ”སློབ་གྲོགས་ཚེ་ལོ་ཁོའི་ཉལ་ཁྲིའི་ཐོག་འགོས་ཞོར་བསྟན་
འཛིན་ལ་གདེང་ཚོད་ཡོད་པའི་ལན་ཐུང་ཐུང་ཞིག་བཏབ་
བྱུང་། སྐད་ཆ་དེ་ནི་རྒྱང་རིང་གི་གནས་གང་ཞིག་ནས་ཐོན་པའི་
ཨག་སྐད་ཅིག་དང་འདྲ་བར་ངའི་ཡིད་ཀྱི་གཏིང་ཟབ་ས་ཞིག་
ནས་བྲེལ་འཚུབ་ཅིག་དང་དངངས་སྐྲག་ཅིག་དེ་མར་བསླངས་
བྱུང་། །
“ཚེ་ལོས་བཤད་པ་བདེན་ནམ”བསྟན་འཛིན་གྱིས་ཡང་
བསྐྱར་ང་ལ་དྲིས་བྱུང་།
i87



-
-
-
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
ངས་ལན་ཅི་ཡང་མ་བཏབ་པས་བསྟན་འཛིན་ཅུང་མ་
རུང་བའི་ཉམས་ཀྱིས་ལག་པ་དོར་མའི་ཁུག་མར་བཅུག་སྟེ་
སྒྲུབ་ཉམས་ཆེན་པོ་དང་བཅས་ཏེ་སྒོར་བུད་སོང་། ཉལ་ཁང་
ནང་སྐད་ཅིག་ཙམ་ལ་ལྷིང་འཇགས་སེར་སོང་། མི་སེམས་ལ་
བསམ་ཡུལ་ལས་འདས་པའི་སྟོང་སྣང་གིས་འཇབ་རྒོལ་བྱས་
འོངས། བསྐྱར་ཟློས་ཁྲོད་ཀྱི་མི་ཚེ་འདི་ཇི་འདྲའི་དཀའ་ཨང་། །
“འདིར་བཞུགས་ཀྱི་དགེ་རྒན་དང་སློབ་གྲོགས་རྣམ་པ་
མཚན་བདེ་ལགས། ངའི་མིང་ལ་རིན་ཆེན་ཟེར། ང་ནི་གོ་དགུ་
ལོའི་བོད་སྐད་ཡིག་སྡེ་ཁག་གི་རྩོམ་རིག་འཛིན་གྲྭ་དང་བོའི་
སློབ་མ་ཕལ་བ་ཞིག་ཡིན་་་་”ངས་འབྲི་དེབ་ཀྱི་ཤོག་ངོར་རང་
གིས་བྲིས་པ་གཏན་ནས་མིན་པ་འདྲ་བའི་ཡི་གེ་འདི་དག་བཙན་
གྱིས་བྲིས་རྗེས་ཡང་བསྐྱར་ཅི་ཞིག་འབྲི་དགོས་པ་མི་ཤེས་པར་
གྱུར།“ང་ལ་མཚོན་ན་མི་ལོ་འདི་དག་གི་ནང་དུ་སློབ་སྦྱོང་ལ་ཧུར་
ཐག་གིས་འཇུག་མཁན་ཞིག་ཡིན་ན་ཡང་། སློབ་ཁྲིད་ལ་ཐེངས་
མང་བོར་མ་ཞུགས་པས་ད་ཐེངས་སྡེ་ཁག་གི་མིང་བརླགས་པར་
མ་ཟད། སློབ་གྲོགས་གཞན་རྣམས་ལ་ཡང་ཤན་ཤུགས་ངན་པ་
ཚབས་ཆེན་བཟོས། སྤྱིར་ན་ང་རང་སློབ་གྲྭ་ནས་འཕུད་དགོས་
ཀྱང་། བྱམས་བརྩེའི་དྲིན་གྱིས་སྐྱོང་མཁས་པའི་འགོ་ཁྲིད་དང་
དགེ་རྒན་རྣམས་ཀྱིས་ཡང་ཡང་བསམ་བློ་བཏང་ནས།བདག་ལ་
i88



མི་རབས་ཤིག་གི་ཉིན་འགའ།
གོ་སྐབས་ཐེངས་ཤིག་བྱིན་པ་རེད། ངས་དོ་དགོང་འདི་ནས་ཁྱེད་
དགེ་སློབ་ལྷན་རྒྱས་ཀྱི་མདུན་ས་ནས་རང་གི་ཉེས་སྐྱོན་དེ་དག་
ལ་སྙིང་ནས་འགྱོད་བཤགས་བྱས་པ་ཡིན། དེང་ཕྱིན་འདི་འདྲའི་
དོན་རྐྱེན་མི་འབྱུང་བའི་ཁག་ཐེག་ཀྱང་བྱས་པ་ཡིན། གཞན་དུ་
ང་ལ་གུ་ཡངས་གཏོང་མཁན་གྱི་འགོ་ཁྲིད་དང་དགེ་རྒན་རྣམས་
ལ་སྙིང་ཐག་པ་ནས་བཀའ་དྲིན་ཆེ་ཞུ་བ་ཡིན། གལ་ཏེ་ཕྱིན་ཆད་
འདི་འདྲའི་དོན་དག་ཐེངས་གཅིག་བྱུང་ན་ཁྱེད་འགོ་ཁྲིད་བཀའ་
དྲིན་ཅན་རྣམས་ཀྱིས་གང་འདོད་ལྟར་བྱས་ཆོག ངས་ཀྱང་ད་
ནས་བཟུང་ཧུར་ཐག་འབད་ཐག་གིས་སློབ་སྦྱོང་ལ་འབད་བརྩོན་
བྱ་རྒྱུ་ཡིན” །
ངས་རང་གི་རྩོམ་རྩལ་གྱི་ནུས་པ་ཡོད་ཚད་བཏོན་ནས་
བཙན་གྱིས་སྐྱོན་ངོས་ལེན་ཡི་གེ་འབྲི་ཚར་དུ་བཅུག་རྗེས། ཡང་
བསྐྱར་ཞིབ་ལྟ་ཐེངས་ཤིག་བྱས། སྐྱོན་ངོས་ལེན་ཡི་གེ་འདིས་
གསལ་ཁ་མེད་ལ་དོན་དངོས་ཡིན་པའི་བདག་གི་ལྐོག་གྱུར་གྱི་བྱ་
དངོས་མང་བོ་ཞིག་ལ་ཅོ་འདྲི་བཞིན་པ་དང་མཚུངས་ཤིང་། ང་
དང་ངའི་ཁོར་ཡུག ཡང་ན་དེ་ལས་ཀྱང་རྒྱང་ཐག་རིང་བའི་
འཇིག་རྟེན་ན་འཚོ་བཞིན་པའི་མི་མང་བོ་ཞིག་ལ་ཟུར་ཟ་བྱེད་
བཞིན་པ་དང་ཡང་འདྲ་བྱུང་།
ཕྱི་དྲོའི་སློབ་ཐུན་གསུམ་པ་གྲོལ་རྗེས་ངས་སྐྱོན་ངོས་ལེན་
i89



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡི་གེ་དང་དམ་བཅའ་གཉིས་ཀ་ཡིན་པའི་ཞུ་ཡིག་དེ་བཟུང་ནས་
འཛིན་གྲྭའི་ཀྲུའུ་རིན་ཚང་ལ་སོང་། ཁོང་གིས་བདག་གི་སྐྱོན་
ངོས་ལེན་ཡི་གེ་དེར་བལྟས་རྗེས་ང་ལ་“གང་འདོད་ལྟར་བྱས་ཆོག་
ཅེས་པའི་ཚིག་འདི་ལེན་དགོས། ད་རུང་ཁྱོས་དཔེ་ཆ་མང་བོར་
བལྟས་མྱོང་ཞེས་བྲིས་འདུག་པ་འདིས་ཅི་ཞིག་བཤད་ན་འདོད་
ཡོད་དམ”ཞེས་དྲི་བ་ཞིག་དྲིས་བྱུང་། །
ངས་ལན་ཅི་ཡང་མ་བཏབ། ཕལ་ཆེར་ང་རང་ཉིད་ལ་ཡང་
སྐད་ཆ་འདི་འདྲ་ཞིག་སྐྱོན་ངོས་ལེན་གྱི་ཡི་གེའི་ནང་དུ་འབྲི་
དགོས་པའི་རྒྱུ་མཚན་ཅི་ཡང་བཤད་རྒྱུ་མེད་པ་འདྲ། འོན་ཀྱང་
ངས་རང་གི་མི་ཚེ་འདིའི་དུས་ཚོད་མང་བོ་ཞིག་དཔེ་ཀློག་གི་འཚོ་
བའི་ཁྲོད་འདས་པར་བྱས་པ་ནི་དོན་དངོས་ཡིན། དེ་དག་གི་
ཆེད་དུ་ངས་རང་སེམས་བདེ་བ་ནས་སྡུག་བསྔལ། དེ་ནས་ཡང་
བསྐྱར་ད་ལྟའི་ཐབས་སྡུག་གི་གནས་སྐབས་འདི་འདྲ་ལ་བསྐྱལ་བ་
མིན་ནམ། དཔེ་ཀློག་ནི་ང་ལ་མཚོན་ན་འཚོ་བའི་ཆ་ཤས་སུ་གྱུར་
འདུག །
“ཁྱོས་བྲིས་པ་ཐུང་འདུག དགེ་རྒན་རྣམས་ཀྱིས་ཅི་ཟེར་
མིན་མི་ཤེས། ཕྱིར་ཉལ་ཁང་དུ་སོང་ལ་ལེན་དགོས་པའི་ཚིག་
ལྷག་རྣམས་བླངས་ནས་ཁ་སྣོན་བརྒྱག་དགོས་པ་རྣམས་ཁ་
སྣོན་བྱོས། རབ་ཡིན་ན་རང་གི་བཟང་ཆའི་སྐོར་མ་གླེང་ན་
190



མི་རབས་ཤིག་གི་ཉིན་འགའ།
འགྲིག དེའི་ཚབ་ཏུ་ཉེས་པ་གང་ཡོད་ཁ་གསལ་མོར་བྲིས་ན་
འགྲིག”འཛིན་གྲྭའི་གཙོ་བདག་གི་སྐད་ཆའི་གདངས་ལ་ཉན་
ན། ཁོང་རང་ང་ལ་སུན་སྣང་སྐྱེས་བཞིན་པ་འདྲ་བས་ངས་ཁོང་
གི་སྐད་ཆ་དག་ལ་ཨ་ལན་གང་ཡང་མ་བྱིན་པར་ཕྱིར་མལ་ཁང་
དུ་ལོག་པ་ཡིན། །
ངས་རང་ལ་བཟང་ཆ་ཅི་ཡོད་མི་ཤེས་པ་བཞིན་དུ། ཞན་
ཆ་གང་ཡོད་པ་ཡང་ངེས་ངེས་ཤེས་དཀའ་བར་གྱུར། གལ་ཏེ་
ད་རུང་ཁ་སྣོན་ཞིག་བྱ་དགོས་ཚེ་ངས་མི་ལོ་འདི་དག་གི་རིང་ལ་
རང་ཉིད་མཚན་ཉིད་སྨྲ་བའི་མཁས་པ་ཆེན་པོ་ཞིག་ཏུ་ཆགས་
རྒྱུའི་ཆེད་དུ་དཔེ་ཆ་མང་བོར་བལྟས་པ་དེས་ང་ལ་འགྱུར་ལྡོག་
འདི་དག་བྱུང་བ་རེད་ཅེས་འབྲི་དགོས་སམ། དེ་ལྟར་བྲིས་ཚེ་
འཛམ་གླིང་གི་མཁས་པ་དེ་དག་གིས་ཀྱང་ང་ལ་འཕྱ་སྨོད་བྱ་མི་
སྲིད་དམ།།
དགོང་ཚོགས་འཚོགས་ལ་ཉེ་དུས་ངས་སྐྱོན་ངོས་ལེན་གྱི་ཡི་
གེ་དེར་ཡང་བསྐྱར་ཐེངས་ཤིག་ལ་འཕྲི་སྣོན་བྱས། དཔེ་ཆ་མང་
བོ་ཞིག་ལ་བལྟས་མྱོང་ཞེས་པའི་ཚིག་དུམ་དེ་ལས་གཞན་ཅི་ཞིག་
འཕྲི་དགོས་པ་དང་གང་ཞིག་ཁ་སྣོན་བརྒྱག་དགོས་པ་མི་ཤེས་
པར་གྱུར། ཀླད་ཞོ་ཁྲག་དཀྲུག་དཀྲུག་བྱས་ནས་བསམ་བློ་བཏང་
རུང་། ཏག་ཏག་ངས་བྲིས་པའི་ཚིག་འདི་དག་གིས་ཡོད་ཚད་
191



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གསལ་བོར་བཤད་འདུག་པ་འདྲ།
མཇུག་མཐར་ངས་ཨ་མའི་དྲིན་ལན་གཞལ་ཆེད་དང་དགེ་
རྒན་རྣམས་ཀྱི་རེ་བ་ཆུད་ཟོས་སུ་མི་གཏོང་བའི་ཆེད་དུ་འབད་པ་
ཆེན་པོ་བྱ་རྒྱུ་ཡིན་ཞེས་པའི་ཚིག་གཅིག་ཁ་སྣོན་བྱས་ཏེ་སློབ་ཁང་
དུ་སོང་བ་ཡིན། །
སློབ་གྲྭའི་ཚོགས་འདུ་ཁང་ནི་སྣ་འཛོམས་ཐོག་ཁང་ཆེན་
མོའི་བཞི་ཐོག་ན་ཡོད། ཁང་བའི་ནང་ཧྲིལ་བོ་གློག་བཀར་ཏེ་
ཉིན་མོ་ལས་ཀྱང་གསལ་བར་འདུག སྡེ་ཁག་ནང་གི་སློབ་མ་ཕལ་
ཆེར་བསླེབས་འདུག་ཅིང་ཚོགས་ཁང་ནང་ཟང་ཟིང་ལང་ལོང་དུ་
བསྒྱུར་འདུག་པས་མི་སེམས་ལ་བྲེལ་འཚུབ་སློང་བར་བྱེད་ཅིང་རྣ་
ལ་གཟན་པ་ཞིག་འདུག ང་རང་ནང་ལ་ཐོན་པ་ན་མི་ཚང་མས་
མིག་གིས་ངའི་ཕྱོགས་ལ་བལྟས་བྱུང་། ཁོ་ཚོའི་མིག་གི་མདའ་མོ་
མང་བོས་ངའི་སེམས་ཀྱི་གཏིང་ཟབ་ས་ཞིག་ནས་ཡང་བསྐྱར་གང་
ཞིག་ལ་ཕོག་ཐུག་གཏོང་བཞིན་འདུག བདག་གི་ལུས་ཧྲིལ་བོར་
གྲང་འདར་བྱུང་བཞིན་པའི་སྣང་བ་སྨྲ་མི་ཤེས་པ་ཞིག་བྱུང་། །
འཛིན་གྲྭའི་ཀྲུའུ་རིན་གྱིས་ང་རང་ཆེས་སྡུན་ན་ཡོད་པའི་
འདུག་སྟེགས་ཤིག་གི་སྟེང་ལ་འདུག་དགོས་པའི་བརྡ་བརྒྱབ་
རྗེས། སྡེ་ཁག་ཀྲུའུ་རིན་གྱི་སྡུན་ལ་སོང་ནས་ཅི་ཞིག་བཤད་པ་
དང་། གྲལ་ཤལ་གཉིས་པའི་གཡས་ཕྱོགས་ན་ཡོད་པའི་འདུག་
192



མི་རབས་ཤིག་གི་ཉིན་འགའ།
སྟེགས་ཆེས་སྣེ་མོ་དེའི་སྟེང་བསྡད་བྱུང་།
བདག་གིས་ད་གཟོད་དོ་དགོང་གི་ཚོགས་འདུ་འདི་
ངའི་སེམས་ལ་དྲན་པ་ལྟ་བུའི་སྟབས་བདེ་ཞིག་མིན་པ་ཤེས་
ལ། བདག་གིས་བྲིས་ཡོད་པའི་སྐྱོན་ངོས་ལེན་ཞུ་ཡིག་གི་བབས་
དང་མཐུན་པ་ཞིག་ཀྱང་གཏན་ནས་མིན་པ་རྟོགས།
འདི་ནི་མིའི་རིགས་ཀྱི་འཆར་གཞི་གཞན་དག་དང་འདྲ་
བར་གཟབ་ནན་དང་ཞིབ་མོ་བློ་ཡི་བཀོད་སྒྲིག་གིས་འདང་ཡོད་
པར་མ་ཟད། ཟིལ་ཤུགས་ཁོ་ནས་ཀྱང་ཕ་རོལ་བོ་སྤ་སྐོང་བར་
བྱེད་ཁོ་ཐག་ཏུ་འདུག་པས། གཟེབ་ལ་ཚུད་པའི་བྱེའུ་ཆུང་ཞིག་
དང་འདྲ་བའི་བདག་ལ་མཚོན་ན། དུས་ཚོད་ཀྱི་སྔ་གཞུག་ལ་
སྒུག་རྒྱུ་ལས་བྱ་ཐབས་གཞན་པ་ཡོད་ནུས་མིན་ལ། གལ་ཏེ་ཡོད་
པའི་དབང་དུ་བཏང་ཡང་མཛེས་སྡུག་གི་རྨི་ལམ་ཞིག་ལ་རེ་བ་
ཡོངས་རྫོགས་བཅོལ་རྒྱུ་ལས། དངོས་ཡོད་དང་འབྲེལ་བའི་ཁེར་
རྐྱང་གི་སེམས་པ་འདི་ཁེར་ཚུགས་སུ་གནས་པའི་ནུས་པ་ཙམ་
ཡང་མེད་པར་གྱུར། དེ་ནི་ཁོར་ཡུག་འདི་འདྲ་དང་དུས་རབས་
འདི་འདྲའི་ནང་བདག་གི་ཉེ་འཁོར་གྱི་མི་རབས་འདིས་ང་ལ་
ཡང་ཡང་ར་སྤྲོད་བྱས་པས་ཡིན།
ཅུང་མ་འགོར་བར་ཧྲུའུ་ཅིས་བཤད་སྦུག་ལག་ཏུ་ཐོགས་
ནས་གསུང་བཤད་གནང་མགོ་བརྩམས།
193



བོད་ཀྱི་དེང་རབས་བརྩམས་སྒྲུང་དཔེ་ཚོགས།
“དོ་དགོང་གི་ཚོགས་འདུ་འདི་༩༩ལོའི་རྩོམ་རིག་འཛིན་
གྲྭའི་སློབ་མ་རིན་ཆེན་ལ་སླར་ཡང་སློབ་གཉེར་བྱེད་པའི་གོ་
སྐབས་སྟེར་རྒྱུའི་ཚོགས་འདུ་ཞིག་ཡིན་པར་མ་ཟད། ཁོས་སྔོན་
ཆད་སྐྱོན་ཆ་གང་ཞིག་ལས་པ་ཁས་ལེན་དང་དག་ཐེར་བྱེད་པའི་
ཚོགས་འདུ་ཞིག་ཀྱང་ཡིན། ཡང་གཅིག་བཤད་ན་སློབ་མ་འདི་
ལ་ཡང་བསྐྱར་སློབ་གཉེར་བྱེད་པའི་གོ་སྐབས་སྟེར་དགོས་པའི་རྒྱུ་
མཚན་གསལ་བར་བྱེད་པའི་ཚོགས་འདུ་ཞིག་ཀྱང་ཡིན”
ཧྲུའུ་ཅིས་མུ་མཐུད་ནས་ང་དང་འབྲེལ་བ་ཡོད་པའི་དོན་
དག་མང་བོ་གཅིག་གཅིག་གཉིས་གཉིས་སུ་དགེ་སློབ་ཡོངས་ལ་
ངོ་སྤྲོད་བྱས་ཏེ། ངའི་ད་ལྟའི་གནས་བབས་ངན་པ་དག་ཕྱོགས་
སྔར་བླངས་ཏེ་དོ་དགོང་གི་ཚོགས་འདུ་དང་བསྲེས་ཅི་ཐུབ་བྱེད་
བཞིན་འདུག ངས་ཁོའི་སྐད་ཆ་ལ་ཉན་བཞིན་དུ་རང་ཉིད་གང་
ན་བསྡད་ཡོད་པའང་མི་ཤེས་པར་གྱུར་ལ། དབུགས་ཀྱི་རྒྱུ་བ་ད་
ཅི་ལས་ཀྱང་གཏོང་ལེན་བྱ་དཀའ་བར་གྱུར། ལུས་ཧྲིལ་བོར་གར་
ཡོང་མི་ཤེས་པའི་ཚ་དྲོད་རྒྱས་ཡོང་། །
མཇུག་མཐར་ངས་རང་གིས་བྲིས་པའི་སྐྱོན་ངོས་ལེན་གྱི་ཡི་
གེ་དེ་རང་སྡེ་ཁག་གི་དགེ་སློབ་ཡོངས་ལ་སྒྲོག་འདོན་བྱས་རྗེས་སྡེ་
ཁག་གི་ཀྲུའུ་རིན་གྱིས་ཚོགས་འདུ་ལ་སྤྱི་བསྡོམས་བྱས།
སྐྱོན་ངོས་ལེན་གྱི་ཡི་གེ་སྒྲོག་འདོན་བྱེད་པའི་ཚོགས་འདུ་
194



མི་རབས་ཤིག་གི་ཉིན་འགའ།
འདི་ལྟར་མཇུག་རྫོགས་སོང་། །
སང་ཉིན་ནས་ང་ལ་སླར་ཡང་འཛིན་གྲྭའི་སློབ་གྲོགས་
རྣམས་དང་མཉམ་གཅིག་ཏུ་སློབ་གཉེར་བྱ་རྒྱུའི་གོ་སྐབས་རེག་
པ་དང་། སློབ་གྲོགས་མང་བོ་ཞིག་གི་སེམས་ཀྱི་དོགས་གཞི་སྣ་ག་
སྣེ་མོ་ཞིག་ཀྱང་ཚོགས་འདུ་འདི་དང་མཉམ་གཅིག་ཏུ་མེད་སོང་
བ་རེད། རིན་ཆེན་ཞེས་པའི་མི་ངན་ཞིག་ཀྱང་སླར་ཡང་ཐག་
རིང་ས་ནས་ཁོ་ཚོ་དང་ཐག་ཉེ་སར་བཅར་བྱུང་བ་རེད། །
རིན་ཆེན་ཞེས་པའི་སློབ་བུ་དེ་ནི། སློབ་གྲྭ་ནས་ཕྱིར་འཕུད་
པའི་ཆ་རྐྱེན་ཡོངས་སུ་ཚང་ཁར་སྒྲིག་ལམ་ལ་འགལ་ཁོ་ཐག་གི་
མི་ཐ་ཤལ་བ་ཞིག་ཡིན་ན་ཡང། གློ་བུར་བའི་གོ་སྐབས་ཤིག་གིས་
སློབ་གྲྭ་ནས་མ་ཕུད་པར། བཙོན་མ་ཞིག་ལྟར་ཉིན་རྒྱུན་གྱི་བྱ་
སྤྱོད་ཚང་མ་གཏན་འཁེལ་བྱས་ཟིན་པའི་ཁོར་ཡུག་ཅིག་ནས་
འཕག་འཚག་བྱེད་དགོས་པའི་མི་ལས་ཅན་ནང་གི་ལས་ངན་
ཞིག་ཡིན་པ་སུས་རྟོགས་སམ།
དགོང་མོར་ང་རང་ཉལ་ཁང་དུ་ལོག་པ་ནས་ཁེར་རྐྱང་གི་
སེམས་པ་འདི་མཐའ་མེད་པའི་བྱེ་ཐང་ཞིག་དང་འདྲ་བར་ཚོད་
མེད་དུ་བསམ་གཞིགས་ཀྱི་ཀློང་ལ་ཤོར་འགྲོ། སྐྱོ་འོས་པ་ཞིག་ནི་
དོ་དགོང་གི་ཚོགས་འདུ་འདི་ཚོགས་པ་བརྒྱུད་ངའི་སྔོན་ཆད་ཀྱི་
སྣང་བརྙན་དེ་དག་གཏན་ནས་འགྱུར་དགོས་པ་རེད།
i95



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ས་སྟོང་ལུང་སྟོང་ཞིག་ན་ལོག་མལ་མ་རྙེད་པའི་རི་
དྭགས་ཤིག་ལྟར་མཚན་མོའི་མུན་པ་བསླེབ་ལ་ཉེ་བའི་འཇིགས་
སྐྲག་མྱོང་བཞིན་པ་དེ་ང་ཡིན་ནམ། མཚན་ཕྱེད་ཀྱི་བྱེའུ་ཆུང་
ཞིག་གིས་ཆར་རླུང་གི་རྔམ་འཁྲུག་ཁྲོད་རང་གི་ཚང་མལ་
བསྙེགས་ནས་འཆི་བ་ལ་འཐབ་འཛིང་བྱེད་བཞིན་པ་དེ་ང་
ཡིན་ནམ། བྱིས་པ་བསམ་མེད་ཅིག་གིས་ཁ་དོག་གི་མཛེས་པས་
བསྐྲུན་པའི་སྟོང་སྣང་གི་མཇའ་ཚོན་ལ་ཤ་ཐག་འབད་ཐག་གིས་
བསྙེགས་བཞིན་པ་དེ་ང་ཡིན་ནམ། དེ་དག་རང་གི་ཁྱུ་ཚོགས་ལ་
འདྲེས་འགྲོ དེ་དག་རང་གི་ཚང་མལ་ལ་ལོག་འགྲོ དེ་དག་ནར་
སོན་ནས་རང་གི་བྱིས་བློ་ལ་ཁ་གསབ་རྒྱག་ངེས། འོ་ན་ང་། སུས་
ཀྱང་ཁ་ཡ་བྱ་འདོད་མེད་པའི་ང་། འཚོ་བའི་རེ་བཞག་ཐམས་
ཅད་ཅིག་ཅར་ཏུ་ཕྲོགས་ཟིན་པའི་ང་་་་་ །
ཡང་གཅིག་བཤད་ན་ངས་རང་གི་སྔོན་གྱི་བྱས་ཉེས་དེ་དག་
ལ་དག་ཐེར་བྱ་ཐུབ་བམ། ཚོགས་འདུ་འདི་འཚོགས་པ་བརྒྱུད་
ངས་རང་གི་ཕུགས་བསམ་དང་འབྲེལ་བའི་བྱ་སྤྱོད་སྟེང་གི་ཉེས་
པ་དེ་དག་གཏན་ནས་འདོར་ཐུབ་བམ། མུ་མཐུད་དུ་ནོར་འཁྲུལ་
གྱི་ལམ་ཕྱོགས་ལ་མི་འགྲོ་བའི་གདེང་ང་ལ་ག་ཚོད་ཡོད། ང་རང་
མཚན་ཉིད་སྨྲ་བའི་མཁས་པར་འགྱུར་རྒྱུའི་རྨི་ལམ་དེ་དོ་དགོང་
ནས་བཟུང་རྩ་བ་ནས་མེད་སོང་བ་ཡིན་ནམ།
196



མི་རབས་ཤིག་གི་ཉིན་འགའ།
ལེའུ་བརྒྱད་པ།
སེར་བོ་ནི་བོད་ལ་མཚོན་ན་དབང་ཐང་དང་གོ་ས་མཚོན་
པའི་ཁ་དོག་འདང་ཆེན་ཞིག་ཡིན།
འོན་ཀྱང་མི་ཕལ་བ་ཞིག་ལ་མཚོན་ན་དུས་ཚོད་ཀྱི་བཞུར་
རྒྱུན་དེད་དེ་མཚམས་ངེས་ཅན་ཞིག་ལ་བསླེབས་པ་ན། ཁ་དོག་
གི་འགྱུར་བ་སྣ་ཚོགས་པས་མི་དེའི་སེམས་ལ་བརྩེ་གདུང་དང་
འབྲེལ་བའི་རྣམ་རྟོག་མང་བོ་སློང་བར་བྱེད། དཔྱིད་ཀར་ས་གཞི་
ཐམས་ཅད་སྐྱ་མདོག་ཏུ་གྱུར་བས་མི་ཡུལ་གྱི་ཁ་དོག་ཚང་མའི་
ནུས་པ་ཤོར་ཏེ། མིག་མདུན་གྱི་ཆོས་ཐམས་ཅད་རེ་བཞག་དང་
རྨི་ལམ་གྱིས་སྟོངས་ཤིང་། འཇིག་རྟེན་རྙིང་བ་ཞིག་གི་སྐྱོ་བ་དང་
སེམས་ཁུར་སྨྲ་བརྗོད་ལས་འགོངས་པ་མང་བོ་མི་རེ་རེའི་སེམས་
ཀྱི་སྒོ་མོར་བཙན་གྱིས་འཚང་འོངས། །
དབྱར་ཁར་མཚོན་ན་ནམ་མཁའ་དང་ས་གཞི་གཉིས་གཞི་
གཅིག་ལ་འདྲེས་ནས་ཁ་དོག་གི་འཇིག་རྟེན་གསར་བ་ཞིག་སེར་
སྣ་མེད་པར་སྐྱེས་འགྲོ་སྲོག་ཆགས་ཀུན་གྱི་བགོ་སྐལ་ཏུ་སྦྱིན་ཡོད་
ཅིང་། སེར་བོ་དང༌། སྔོན་པོ། ལྗང་ཁུ་དང་། ནག་པོ། དཀར་
བོ་དང་། དམར་བོ་སོགས་ཁ་དོག་སྣ་ཚོགས་པ་ཞིག་དབྱར་གྱི་
པང་ན་གཅིག་ལ་གཅིག་མ་འདྲེས་བར་རང་ཚུགས་བཟུང་ཡོད་
197



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་དང་། ཡང་ན་ཕྱི་རོལ་རྒྱུ་རྐྱེན་སྣ་ཚོགས་ཀྱི་དབང་གིས་ཕན་
ཚུན་འཁྱུད་སྦྱོར་གྱིས་ཡན་ལག་གི་ཁ་དོག་སྣ་ཚོགས་སུ་འགྱུར་
འགྲོ། སླད་མ་འདྲེས་པའི་དུས་ཚིགས་ཤིག་གི་མངོན་སྟངས་ལ་
འདིའི་ཡན་གྱི་འཇིག་རྟེན་ཞིག་འཚོལ་དཀའ་ཞིང་། བཀག་སྡོམ་
དང་ཚ་གཅུན་གྱིས་བཏང་བའི་རང་དབང་གི་འཇིག་རྟེན་འདིའི་
སྟུན་ནས་ང་ཚོ་མིའི་རིགས་ཀྱི་སྨྲ་བརྗོད་ཀྱི་རང་དབང་རྩ་བ་ནས་
འཕྲོག་འགྲོ། དེ་བས་དབྱར་ཁས་མིའི་རིགས་ལ་རེ་བ་དང་རྨི་
ལམ་གྱི་མཛེས་སྡུག་འཁྱེར་ཡོང་ལ། ཟུར་ཟ་དང་འཕྱ་དམོད་ཀྱིས་
ཅོ་འདྲི་བར་ཡང་བྱེད། ད་ནི་དབྱར་གྱི་དུས་ཚིགས་འདས་ནས་
སྟོན་གྱི་གཟི་དཔལ་ངོམ་པའི་དུས་ལ་བསླེབས་འདུག འདི་ནི་ཁ་
དོག་ཞིག་ཡིན་ལ་ཁ་དོག་དེ་ཡང་སྟོན་གྱི་དུས་ཚིགས་ལ་བསླེབས་
པའི་སྣང་བརྙན་ཅན་གྱི་ཁ་དོག་གཞན་ཞིག་རེད། །
དེ་དག་གི་ཆེད་དུ། བསམ་ཚོད་ལས་བརྒལ་བའི་གཟའ་ཉི་
མའི་ཕྱི་དྲོ་ཧྲིལ་བོ་ཞིག་ལ་ངས་སྨྲ་བརྗོད་ཀྱི་སྒོ་མོ་ཡོད་ཚད་སྡོམ་
ནས་སློབ་གྲྭའི་ས་སྒང་དེར་བུད་དེ་རང་བྱུང་ཁམས་ལ་རྒྱུང་ལྟ་
བྱས་པ་ཡིན། རང་སེམས་ཀྱི་སྒོ་མོ་གུ་དོག་པོ་དེ་གསེར་མདོག་གི་
འཇིག་རྟེན་མཐའ་ཡངས་པ་ཞིག་ལ་ཐེ་ཚོམ་ཅི་ཡང་མེད་པར་
འདི་ལྟར་ཕྱེ་བ་ནི། ང་ལ་མཚོན་ན་ཚད་ངེས་ཅན་ཐོག་གོ་དོན་
འགྲེལ་དཀའ་བའི་དམིགས་ཡུལ་གཞན་ཞིག་ཡིན་ངེས། འཇིག་
198



མི་རབས་ཤིག་གི་ཉིན་འགའ།
རྟེན་འདིའི་ཡོད་ཚད་མ་གཞི་ནས་ཕན་ཚུན་རྟེན་ཅིང་འབྲེལ་
བས་གྲུབ་པའི་ཆོས་ཉིད་ཀྱི་ཀློང་ཆེན་པོ་ཞིག་ཡིན་པ་གསལ་
བཤད་བྱ་བའི་ཆེད་དུའང་ཡིན་ངེས། ཡིན་ན་ཡང་བདག་གི་ཉེ་
འགྲམ་ན་ཧམ་སེམས་དང་ཅི་ཞིག་ཤེས་མདོག་གིས་མྱོས་པའི་མི་
འདི་རྣམས་ཀྱིས། རང་བྱུང་ཁམས་འདིའི་གསང་བ་ལྐོག་ཏུ་གྱུར་
བའི་ཁ་དོག་དེ་དག་ཚོར་མི་སྲིད་ལ། ནར་མ་སོན་པའི་བདག་ལ་
མཚོན་ན་ཡང་གསང་བ་དེ་དག་སྣང་ལ་མ་ངེས་པའི་མོག་མོག་
ཅིག་ཏུ་འདུག
བདག་གི་མིག་མདུན་གྱི་ཡོད་ཚད་ད་ལྟ་དངོས་གནས་
གསེར་མདོག་གི་འཇིག་རྟེན་ཞིག་ཏུ་གྱུར་འདུག་སྟེ། སྟོན་གྱི་རྒས་
ཉམས་འཁུར་བའི་འཇིག་རྟེན་འདི་མ་གཞི་ནས་ཡོད་ཚད་མཇུག་
བསྡུ་ལ་ཉེ་བའི་དུས་ཚིགས་ཤིག་རེད།
གནས་འདི་ནས་ཐོག་མར་བདག་གི་མིག་ལམ་དུ་གློག་
བརྙན་བཞིན་འཆར་འོངས་པ་ནི། མདོ་དབུས་མཐོ་སྒང་གི་གྲོང་
བརྡལ་ཆུང་ཆུང་ཞིག་ན་གནས་བཟུང་ཡོད་པའི་སློབ་གྲྭ་ཆེན་
མོ་ཆུང་གྲས་ཤིག་སྟེ། སློབ་གྲྭའི་ལམ་འགྲམ་གྱི་མ་གལ་དང་རྒྱུ་
ལྕང་། ཐོད་དཀར་ཀྱི་སྡོང་བོའི་ལོ་མ་རྣམས་རིམ་གྱིས་སེར་པོར་
འགྱུར་བཞིན་པ་ལས། ངས་རང་བྱུང་ཁམས་ཀྱི་པང་ལ་ལོག་
དགོས་པའི་དུས་ཚིགས་དེ་གང་ཡིན་པ་རྟོགས། དེར་མ་ཟད་དུས་
199



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཚིགས་དེའི་མཛེས་སྡུག་གི་ཤུགས་ན་མངོན་ཆུང་གིས་གནས་པའི་
སྟོབས་ཤུགས་ཤིག་ལ་སེམས་སྟེང་ནས་རྗེས་སུ་ཡི་རང་བྱེད་དགོས་
སོང་། ཡིན་ན་ཡང་སྟོན་གྱི་དུས་ཚིགས་འདི་ལྟར་ལྷིང་འཇགས་
ཡིན་ལ་ལྷིང་འཇགས་མ་ཡིན་པའི་སྒོ་ནས་མི་ཡུལ་གྱི་ཡོད་ཚད་
ལ་ཉེ་བར་བཅར་བ་འདིས། མི་སེམས་ཀྱི་བུ་ག་རེ་རེར་སྡུག་
བསྔལ་དང་ཕྱི་དྲན་གྱི་རྨ་ཁ་རེ་བཟོ་རྒྱུ་ཡིན་པར་ཐེ་ཚོམ་ཅི་ཡང་
མི་འདུག དེ་བས་ངས་དུས་ཚིགས་འདི་ལྷག་བསམ་གྱི་བགོ་སྐལ་
ཞིག་ལ་ངོས་བཟུང་ན་འདོད་ཅིང་། གདུག་རྩུབ་ཀྱི་དུས་མཚམས་
ཤིག་ལ་ཡང་ཡིད་ཆེས་མི་བྱེད་ཀ་མེད་བྱུང་། །
སློབ་ཁྲིད་ཐོག་ཁང་གི་གཡས་འགྲམ་དང་དཔེ་མཛོད་ཁང་
གི་རྒྱབ་ཕྱོགས་ན་ཡོད་པའི་ང་ཚོའི་སློབ་གྲྭའི་ཆེས་ཆེ་བའི་མེ་
ཏོག་གི་ལྡུམ་ར་དེ། ས་སྒང་འདི་ནས་བལྟས་ན་ལུས་ཟུངས་ཟད་
པའི་ནད་པ་ཞིག་དང་འདྲ་ཞིང་། ངའི་གནས་འདི་ནས་རང་
དགར་ང་དང་ཆེས་ཉེ་བའི་ལྡུམ་ར་དེ་ལ་ལྟ་སྐབས། མིག་གིས་
འཁོར་ཕྱོགས་ཤིག་གིས་ལྡུམ་རའི་དཀྱིལ་དང་མཐའ་ན་ཡོད་
པའི་མེ་ཏོག་གི་སྡོང་བུ་དེ་དག་ལས། མེ་ཏོག་ཨ་གར་གྱི་སྡོང་བུ་
དེའི་ལོ་མ་ཁ་ཅིག་སྔོ་ལྗང་དུ་གནས་འདུག་པ་མཐོང་། དེའི་ཉེ་
འགྲམ་གྱི་ཐག་མི་རིང་བའི་ས་ན་ཡོད་པའི་མིང་མི་ཐོགས་པའི་
མེ་ཏོག་གི་སྡོང་བུའི་སྟེང་གི་ལོ་མ་མང་ཆེ་ཤས་ཤིག་སྔ་མོ་ནས་ས་
200



མི་རབས་ཤིག་གི་ཉིན་འགའ།
ལ་ལྷུང་ཚར་འདུག ཤུལ་དུ་ལུས་ཡོད་པའི་སེར་བོར་གྱུར་བའི་
ལོ་མ་འགས་ལྡུམ་ར་དེར་སྨྲ་མི་ཤེས་པའི་སྐྱོ་སྣང་གཞན་ཞིག་
བསྐྲུན་འདུག ལྡུམ་རའི་རྩྭ་སྔོན་རྣམས་ཀྱང་ད་ནི་རྙིད་པར་གྱུར་
ཡོད་ཅིང་། དབྱར་དུས་སུ་སྔོ་ལྗང་གི་ལང་ཚོ་ཡོངས་སུ་མངོན་
མྱོང་བའི་མཛེས་སྡུག་དེ་དག་ཁྱོན་ནས་ཉམས་དམས་པར་གྱུར་
ཏེ། ལྗང་སེར་འདྲེས་མའི་ཁ་དོག་ཏུ་གྱུར་འདུག ང་ནམ་རྒྱུན་མེ་
ཏོག་ལྡུམ་ར་དེའི་ཉེ་འགྲམ་བརྒྱུད་དེ་ཡར་འགྲོ་མར་འགྲོ་ཐེངས་
མང་བོར་བྱས་མྱོང་ན་ཡང་། དེ་རིང་གི་དུས་ཚོད་འདིའི་ནང་
ལྟར་ལྡུམ་ར་དེའི་ཁ་དོག་གི་འགྱུར་བ་ལ་ཞིབ་བལྟ་བྱས་མྱོང་མེད་
པས། ང་ལ་སྨྲ་བསམ་བརྗོད་འདས་ཀྱི་ཚོར་སྣང་མང་བོ་སྦྱིན་
བྱུང་། བལྟས་ཚོད་དུ་ལྡུམ་ར་དེའི་རྩྭ་ཕྲན་དག་གིས་ད་རུང་ཟླ་
གཅིག་གི་ཡུན་ལ་ཚེ་སྲོག་གི་རྒྱུན་བསྲིང་ཐུབ་པ་འདྲ། །
སློབ་གྲྭའི་ར་སྐོར་ཆུང་ཆུང་འདི་བསྒྱུར་བཞག་སྟེ། མིག་གི་
མཐོང་སྣེ་ཕར་བསྲིངས་ཚེ། མཐོང་སྣང་ཁྲོད་ཀྱི་རང་བྱུང་མ་མ་
ཡང་སྐྱ་སེར་དུ་གྱུར་འདུག གནས་འདི་ནས་བལྟས་ན་མིག་གི་རྒྱ་
མོར་ཐོགས་ཡོང་བ་ནི། ཐག་རིང་རི་གྲོང་གི་རྣམ་པ་ཕྱོགས་རེ་བ་
ཙམ་ཡིན་ཡང་། བལྟས་ཚོད་དུ་རི་མོ་མཁན་ཞིག་གིས་སྣང་མེད་
དུ་བྲིས་བཞག་པའི་སྐྱ་ཐིག་གསལ་བོ་མིན་པའི་སྣུམ་ཚོན་རི་མོ་
ཞིག་དང་ཨ་ན་མ་ན་རེད། ས་འདིའི་སྟོད་ཕྱོགས་ནི་རི་གྲོང་དང་
201



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སྨད་ཕྱོགས་སུ་གྲོང་བརྡལ་ཆགས་ཡོད་པས། སེར་བོར་གྱུར་བའི་
ཁ་དོག་གི་དབྱེ་མཚམས་ཧ་ཅང་གསལ་བོར་འདུག བདག་ལ་མ་
གཞི་ནས་ཡོད་པའི་མིག་ཟུང་འདིའི་ཁ་དོག་འཛིན་པའི་ཤེས་པ་
ལས། ས་འདིའི་སྟོད་སྨད་གཉིས་སུ་ཕྱེ་བའི་རང་བྱུང་ཁམས་ཀྱི་
ཁ་དོག་གི་སྦྱོར་བ་ལ། དོ་མི་མཉམ་པའི་ཆ་ཞིག་མངོན་གསལ་
དུ་བྱུང་འདུག་པ་རྟོགས། ཡིན་ན་ཡང་ཞིབ་ཏུ་བལྟས་ཚེ། དོ་མི་
མཉམ་པའི་ཆ་ལས་བྱུང་བའི་ཨ་འགྲིག་ཆ་འགྲིག་གི་མཛེས་པ་
གཞན་ཞིག་ཀྱང་ཟུར་དང་ཕྱོགས་ཆུང་ས་ནས་མངོན་འདུག
སྔོན་ཆད་བདག་གིས་འཛམ་གླིང་གི་རི་མོ་གྲགས་ཆེན་
སྐོར་ཞིག་བསྡུས་ཡོད་པའི་དེབ་ཅིག་ཏུ། ཕྱི་གླིང་བ་ག་གེ་མོས་
བྲིས་པའི་སྣུམ་ཚོན་རི་མོ་ཞིག་མཐོང་མྱོང་ཞིང་། ད་ལྟ་རི་མོ་
དེའི་མིང་ལ་ཅི་ཟེར་བ་དང་གྲུབ་མཐའ་གང་གི་ཡིན་པ། དེའི་
ནང་དོན་ག་འདྲ་ཡིན་པ་སོགས་བརྗེད་ཟིན་ན་ཡང་། སྐབས་
དེའི་དྲན་ཚུལ་ལྷག་མ་ཞིག་ད་ལྟའང་ལུས་འདུག་སྟེ། དེ་དུས་
བདག་གིས་ཕྱི་གླིང་བའི་རི་མོ་དེར་བོད་ཀྱི་ཐང་ག་ལྟར་སྐྱ་ཐིག་
གསལ་བོ་མེད་པ་དང་། དེའི་ནང་དུ་བྲིས་ཡོད་པའི་བྱ་དངོས་
དེ་དག་ཀྱང་ས་སྨུག་འཐིབས་པའི་ས་སྲོད་ཀྱི་དུས་ཤིག་ལ་བྲིས་
པ་དང་འདྲ་བར། ཚོན་མདོག་རྣམས་ཕན་ཚུན་འདྲེས་ནས་ཡོད་
ཅིང་། རི་མོ་དེའི་གམ་ལ་བཅར་ནས་བལྟས་ཚེ་མིག་མདུན་དུ་
202



མི་རབས་ཤིག་གི་ཉིན་འགའ།
ལྷག་པ་ནི་ཚོན་མདོག་མི་གཅིག་པའི་ཁ་དོག་འགའ་ཕན་ཚུན་
སྣོལ་མར་བསྐུས་འདུག་པ་ཙམ་ལས་ཅི་ཡང་མཐོང་རྒྱུ་མི་འདུག
དེ་བས་བདག་གིས་རི་མོ་འབྲི་མཁན་དེས་རང་གི་སྙན་
གྲགས་ལ་བརྟེན་ནས། ང་འདྲའི་སྒྱུ་རྩལ་རོལ་མྱོང་གི་ནུས་པ་ཧ་
ཅང་ཞན་པའི་མི་རྣམས་ལ་ཀུ་རེ་རྩེད་མོ་བསླངས་པ་རེད་འདོད་
མོད། དེ་རིང་ངའི་མིག་ལམ་དུ་བརྒྱུད་འོངས་པའི་ཐག་རིང་གི་
ཡོད་ཚད་ལ། རི་མོ་དེའི་ནང་བཞིན་གྱི་སྨྲ་མི་ཤེས་པའི་གསང་
བ་ལྐོག་གྱུར་གྱིས་ཡོངས་སུ་ཕྱུག་འདུག་པས། རི་མོ་དེའི་ཁྲོད་ཀྱི་
སྣང་བརྙན་མང་པོ་ཞིག་ངའི་སེམས་ཀྱི་གཞི་གང་ཞིག་ན་མིག་
མདུན་གྱི་ཡུལ་ལྗོངས་འདི་དང་གཞི་གཅིག་ཏུ་འདྲེས་ནས། ང་
ལ་སེམས་ཀྱི་མཛེས་སྡུག་ཅིག་གམ་ཡང་ན་གླེང་སྐྱོ་ཞིག་ག་ལེར་
སྦྱིན་འོངས་པས། ངས་རི་མོ་དེ་ནི་རྒྱུ་མཚན་འདི་འདྲ་ལ་བརྟེན་
ནས་འཛམ་གླིང་གི་རི་མོ་གྲགས་ཅན་གྱི་གྲས་སུ་ཚུད་དམ་སྙམ་
ཞིང་། སྐབས་དེའི་རི་མོ་འབྲི་མཁན་དེའི་སེམས་ཁམས་ཀྱང་
བདག་དང་འདྲ་བར་ཁེར་རྐྱང་དང་སོམ་ཉིའི་བྲན་དུ་གྱུར་ཡོད་
ངེས་རེད་སྙམ་བྱུང་། །
གནས་འདི་ནས་བདག་གིས་ཕ་རོལ་ལ་རྒྱང་ལྟ་བྱེད་
སྐབས། རང་སེམས་ཀྱི་གསང་བ་གང་ཞིག་གི་སྒོ་མོ་དལ་གྱིས་
ཕྱེས་སྟེ། ཡིད་འགྱུར་དྲག་པོའི་ཁུགས་པ་རེ་རེ་ནས། སྨྲ་མི་ཤེས་
203



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པའི་ཚོར་བ་སྣ་ཚོགས་འབྱུང་བཞིན་པ་ཚོར་ཞིང་། ཚོར་བ་དེ་
དག་བར་མ་ཆད་པར་བྱུང་སྟེ་བདག་གི་སྨྲ་བའི་སྒོ་མོ་སྔར་ལས་
ཀྱང་དམ་དུ་བསྡམས་བྱུང་། ཡང་ན་རྔམ་བརྗིད་ཀྱི་དུས་ཚིགས་
འདི་དང་གསེར་མདོག་གི་འཇིག་རྟེན་འདིར། སྨྲ་བརྗོད་ཀྱི་རང་
དབང་འཕྲོག་པའི་སྟོབས་ཤུགས་ཀྱིས་ཁེངས་ནས་ཡོད་པས་ཡིན་
ནམ། རང་བྱུང་མ་མའི་པང་ནས་སྟོན་གྱི་ལང་ཚོ་ལ་རོལ་མྱོང་
བྱེད་བཞིན་གྱི་བྱིས་པ་ཞིག་ལ་ནི། རང་གི་མི་ལོ་འདི་དག་དང་
ཡང་ན་དེའི་ཡར་སྔོན་ནས་སེམས་ལ་མི་མངོན་པར་སྦས་ཡོད་
པའི་སྐད་ཆ་དེ་དག སུ་དང་གང་ལ་བཤད་རྒྱུའི་སྤོབས་པ་གཏན་
ནས་མི་འདུག ཐ་ན་དོན་གྱིས་སྟོང་བའི་སྒྲ་དབྱངས་ཤིག་ཀྱང་
འབྱིན་པར་མི་བྱེད་ལ་འབྱིན་པར་མི་འདོད། དེ་བས་ངས་སྟོན་
གྱི་རྒས་ཉམས་འཁུར་བའི་ཕྱི་རོལ་འཇིག་རྟེན་འདིའི་སྣང་བརྙན་
མཐའ་དག་ལ། ཡི་གེའི་ལམ་ནས་མཛེས་པའི་ཚིག་སྦྱོར་སྤེལ་བ་
ནི་ངལ་བ་ཁོ་ན་ཡིན་པར་འདོད་ཅིང་། དེ་རིང་གི་དུས་ཚོད་
འདི་འདྲ་དང་དེ་རིང་གི་གནས་འདི་འདྲ། ལྷག་ཏུ་དེ་རིང་གི་ང་
ལ་མཚོན་ན། འདི་ལྟར་རང་གི་སྨྲ་བའི་སྒོ་མོ་ཡོངས་སུ་བསྡམས་
ནས་ཁ་རོག་གེར་འདུག་པ་ནི། ཆེས་མཆོག་ཏུ་གྱུར་བའི་སྙན་
ངག་གི་ལེའུ་ཞིག་དང་འདྲ་བར། ནམ་ཞིག་དགའ་སྐྱོ་ཡོད་ཚད་
གཞི་གཅིག་ལ་འདྲེས་ནས་ཚེ་སྲོག་གི་གནས་སྟངས་གཞན་ཞིག་
204



མི་རབས་ཤིག་གི་ཉིན་འགའ།
ལ་བསླེབ་སྲིད།།
ཉིན་འགའི་རྗེས་ནས་སེར་བོར་གྱུར་བའི་ལོ་མ་རྣམས་རེ་
རེ་བཞིན་ས་གཞི་མ་མའི་པང་ལ་ལོག་འགོ་བརྩམས་བྱུང་། དེ་
ནི་དུས་ཚིགས་འདིས་གཟའ་ཉི་མའི་ཕྱི་དྲོ་དེར་བྱུང་བའི་བདག་
གི་ཡིད་འགྱུར་དེ་དག་ལ་གཏོར་བརླག་བྱེད་འགོ་རྩོམ་པའི་ཐོག་
མའི་སྟ་གོན་ཡིན་ནམ།
ཡང་བསྐྱར་ཉིན་འགའ་འགོར་རྗེས། སློབ་གྲྭའི་ཁོར་ཡུག་ན་
ཡལ་ག་རེངས་པོར་གྱུར་བའི་སྡོང་བོ་འགའ་ལས། གསེར་མདོག་
གི་སྣང་བརྙན་དེ་དག་གར་སོང་ཆ་མེད་དུ་གྱུར་ཏེ། ཕལ་ཆེར་
འཇིག་རྟེན་འདིར་དེ་འདྲའི་སྣང་བརྙན་ཅན་གྱི་ཡུལ་ལྗོངས་ཤིག་
གཏན་ནས་བསླེབས་མ་མྱོང་བ་འདྲ། །
ཕྱི་དྲོ་ཞིག་ལ་གློ་བུར་དུ་བྱང་རླུང་ལྡང་བའི་འུར་སྒྲ་འཇམ་
ཞིང་གཉོམ་པ་ཞིག སློབ་ཁང་གི་དྲ་མིག་དག་གི་བསྲུབས་ཀ་
བརྒྱུད་དེ་དལ་གྱིས་ངའི་རྣ་ལམ་ལ་སིམ་ཡོང་། ཕྱི་དྲོ་དེའི་སློབ་
ཐུན་བདུན་པ་གྲོལ་རྗེས་བྱང་རླུང་རིམ་གྱིས་ཇེ་དྲག་ལ་སོང་ནས་
སློབ་གྲྭའི་ཁོར་ཡུག་ཡོངས་རྫོགས་ས་རྡུལ་གྱི་འཇིག་རྟེན་ཞིག་
ལ་བསྒྱུར། ཞིབ་ཏུ་ཉན་ན་འཁྲུག་ཆ་དོད་པའི་མཉམ་སྒྲོག་རོལ་
དབྱངས་ཤིག་དང་འདྲ་བྱུང་།
ཡང་བསྐྱར་ཉིན་འགའ་སོང་བ་ན་གནམ་གཤིས་གློ་བུར་
205



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དུ་ཇེ་འཁྱག་ལ་སོང་ནས། མི་སེམས་ན་ཉར་བའི་མཛེས་སྡུག་གི་
དྲན་པ་དེ་དག་ལ་ཐད་ཀར་རྒོལ་བར་བྱེད། །
དེ་འདྲའི་ཕྱི་དྲོ་ཞིག་ལ་ངའི་སེམས་དང་སེམས་པའི་ཞེ་བློ་
ཡོད་ཚད། སླར་ཡང་ཁ་དོག་གི་འགྱུར་བ་དང་འདྲ་བའི་སྐྱོ་སྣང་
སྨྲ་མི་ཤེས་པའི་འཇིག་རྟེན་ཞིག་ལ་ཁྲིད་པས། རང་གི་ཉིན་ཐོ་
འབྲི་དེབ་ཐོག་ཕྱི་དྲོ་དེའི་སེམས་ཁམས་མཚོན་པའི་སྙན་ངག་
ཚན་པ་ཞིག་བྲིས་ཏེ། མི་ཚེ་གཅིག་གི་སེམས་ཀྱི་དྲན་ཚུལ་མཐའ་
དག་ལ་དྲན་གསོ་བྱ་འདོད་སྐྱེས།
སེར་བོར་གྱུར་བའི་
མཛེས་སྡུག་ཅིག་མེད་བརླག་ཏུ་སོང་ཤུལ་ནས
སྟོན་མཇུག་གི དམྱལ་ཁམས་ལྟ་བུའི་ཁ་དོག་དེ་
སེམས་ཀྱི་མུན་པའི་གཏིང་ནས ག་ལེར་འཛུམ་བྱུང
ངས་མེ་ཏོག་གི་འདབ་མ་ལྟར རང་སར་གས་པའི་
སེམས་ཀྱི་ཕྱེད་ཀ་དེ་དག་བཙལ་ནས་ཡུན་རིང་འགོར
ཁྱེད་ཀྱི་ཉིན་སྲིབ་ཀྱི་རྨ་ཁ་དེ་དག་
མདང་ཕྱི་སོ་མ་ལྷུང་བའི ལོ་མ་སེར་བོ་དེ་དག་དང་འདྲ་བར
206



མི་རབས་ཤིག་གི་ཉིན་འགའ།
ད་ལྟ་གང་ན་ཡོད གང་ན་ཡོད
སྙན་ངག་འདི་བྲིས་རྗེས་ཀྱི་ཉིན་དུ་མའི་རིང་ལ། ང་ལ་
རང་གི་གང་ཞིག་ལ་འགྱུར་ལྡོག་འབྱུང་བཞིན་པའི་ཚོར་སྣང་
བྱུང་། དེ་དང་མཉམ་དུ་མི་ཚེ་འདིའི་ལས་དབང་གི་ཁ་ཕྱོགས་ལ་
ནོར་འཁྲུལ་མི་འབྱུང་བའི་ཆེད་དུ། ཀུན་པོས་བསྟོད་ཅིང་བགྲོད་
པའི་ལམ་བུ་ཞིག་ལ་མི་འདོད་བཞིན་དུ་བཙན་གྱིས་གོམ་པ་སྤོ་
བཞིན་པའི་སྐྲག་སྣང་བན་བུན་ཞིག་ཀྱང་ནར་མར་བྱུང་། འདི་
ནི་བདག་གི་ཉེ་འཁོར་ན་འཚོ་བཞིན་པའི་དགེ་སློབ་ཡོངས་ཀྱིས་
སྔོན་ཆད་ནས་རེ་སྒུག་བྱས་མྱོང་བའི་བདག་གི་མཇུག་མཐའི་
ལོག་མལ་དེ་མ་ཡིན་ནམ། ང་ལ་དངོས་གནས་འགྱུར་ལྡོག་བྱུང་
འདུག
སྐྱོན་ངོས་ལེན་གྱི་ཚོགས་འདུ་དེའི་རྗེས་ནས། ང་ལ་ངའི་
སློབ་སྦྱོང་གི་འཚོ་བ་དང་སྒེར་གྱི་བྱ་བྱེད་ཡོད་ཚད་ལ་ཤེས་མེད་
ཚོར་མེང་ཀྱི་ངང་ནས་འགྱུར་ལྡོག་འབྱུང་བཞིན་པའི་སེམས་ངལ་
སྣ་ཚོགས་བྱུང་ཞིང་། བྱ་བ་ཆུང་ཆུང་ཞིག་ལ་མཚོན་ན་ཡང་། དེ་
ལྟར་སྒྲུབ་པར་མཇུག་འབྲས་གང་འབྱུང་བ་ལ་འདང་ཞིབ་མོ་མ་
བརྒྱབ་པར་བྱ་བ་དེ་སྒྲུབ་པའི་སྤོབས་པ་མེད་པར་གྱུར་འགྲོ། ཐ་
ན་མི་ཞིག་ལ་སྐད་ཆ་བཤད་སྐབས་ཀྱང་གང་ཞིག་བཤད་དགོས་
པ་དང་། ཅི་ཞིག་བཤད་མི་ཉན་པ་གསལ་བོར་ཤེས་པའི་རྨང་
207



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གཞིའི་ཐོག་ད་གཟོད་གཞན་ལ་འབྲེལ་འདྲིས་བྱས་པ་ཡིན། བྱ་
སྤྱོད་འདི་དག་གི་སྟེང་ནས་ངས་རང་གི་རྨི་ལམ་ཞིག་འབོར་གྱིན་
ཡོད་ལ། རྨི་ལམ་དེའི་གཏིང་ཟབ་ས་ན། བདག་གི་ཡོད་ཚད་
ཀྱི་ཡོད་ཚད་ལ་སྔར་ལས་ཀྱང་ཛ་དྲག་ཆེ་བའི་འཐབ་རྩོད་ཅིག་
འབྱུང་བཞིན་པ་ཚོར། དེ་ནི་ངོ་མི་ཤེས་པའི་མི་ཞིག་ངོ་ཤེས་སུ་
གྱུར་བའི་བརྒྱུད་རིམ་ཞིག་དང་། ཡང་ན་ཁེར་རྐྱང་གི་རྣམ་ཤེས་
ཤིག་རྣམ་ཤེས་གཞན་པའི་ཁྱུ་ཚོགས་སུ་བཙན་གྱི་འཚངས་ནས་
ཚུད་པའི་གོ་རིམ་ཞིག་ཡིན་ནམ། ནམ་ཡང་འདི་འདྲའི་གནས་
སྐབས་སུ་ངས་རང་གི་འགྱུར་བ་འདི་ནི་དོན་སྙིང་ལྡན་པ། ཡིད་
ཆེས་ཀྱིས་ཁེངས་པ། རེ་བ་དང་སྙིང་སྟོབས་ཀྱིས་ཕྱུག་པའི་འགྱུར་
བ་ཞིག་ཡིན་པའི་སྣང་བ་ཡེ་ནས་སྐྱེས་མ་མྱོང་། །
ལྡོག་སྟེ། བསམས་ཤིང་བསམས་ན། སྔོན་གྱི་ཡིད་ཆད་
དང་ཁེར་སྡུག་དེ་དག་ཡིད་ལ་དྲན་ཚེ་སེམས་པ་སྐྱོ་བས་མནར་
འོངས། ཐ་ན་གླེང་རིན་མེད་པའི་བྱ་བ་ཆུང་ཆུང་ཞིག་ལ་བརྟེན་
ནས་བྱུང་བའི་སྡུག་བསྔལ་སྣ་གཅིག་གིས་བྱིན་པའི་སྐྱོ་ཤས་ཕྲ་མོ་
ཙམ་གྱིས་ཀྱང་། མིག་ཆུ་འཆོར་དུ་འཇུག་པའི་བདག་གི་གནས་
སྐབས་དེ་དག་ལ་དྲན་གསོ་ཡང་ཡང་བྱེད་དགོས་སོང་།
མི་ཞིག་འདི་ལྟར་རྒས་གྱིན་འདུག སེམས་པ་ཞིག་འདི་ལྟར་
རལ་བཞིན་འདུག
2o8



མི་རབས་ཤིག་གི་ཉིན་འགའ།
ཚེ་སྲོག་ལ་གཅེས་སྐྱོང་བྱེད་མི་ཤེས་པའི་བྱིས་པ་ཞིག་
ལ། སེམས་ཀྱིས་མི་འདོད་བཞིན་དུ་ཁོ་ཚོ་དང་ཁོ་ཚོའི་རེ་བ་ལྟར་
ལམ་ག་གཞན་ཞིག་གདམ་ང་བྱེད་དུ་བཅུག་པ་འདི་ཅིའི་ཆེད་
ཨང་། འདི་ནི་སློབ་སྦྱོང་གི་འཚོ་བ་ཡིན་ནམ། འདི་ནི་ངེས་པར་
དུ་བརྒྱུད་དགོས་པའི་ང་དང་ང་འདྲ་བའི་མི་རབས་འདིའི་མི་
ཚེའི་བགྲོད་ལམ་ཡིན་ནམ།
209



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལེའུ་དགུ་བ།
བསྟུན་མར་གཟའ་འཁོར་གཉིས་ལྷག་གི་རིང་ལ་ང་རང་ད་
དུང་སེམས་ཀྱི་ན་ཟུག་ཅིག་ལས་ཐར་མི་འདུག
ཉིན་མཚན་མང་བོ་ཞིག་དཀའ་བ་དུ་མས་བརྒྱུད་
རྗེས། ངས་རང་གི་བསམ་སྦྱོར་ཐམས་ཅད་ལ་སྔོན་ཆད་བྱས་མ་
མྱོང་བའི་བསྒྱུར་བཅོས་ཆེན་པོ་ཞིག་བྱ་རྒྱུའི་སྟ་གོན་བྱས། ཡིན་
ན་ཡང་བདག་ལ་དཀའ་ཁག་ཅིག་ཡོད་པ་ནི། རང་གི་འདས་
སོང་གི་དྲན་པ་དེ་དག་དང་། དེ་དག་གིས་རེ་ཞིང་སྙེགས་
པའི་འཇིག་རྟེན་ཞིག་བོར་སོང་བའི་འགྱོད་པ་མུ་ནས་མུ་རུ་
སྐྱེ་ཡོང་། དེ་ནི་དྲི་མ་འགོས་པའི་ཁང་མིག་ཅིག་ཏུ་དུས་ཚོད་
ཀྱི་བཞུར་རྒྱུན་སྔར་ལྟར་སོང་ན་ཡང་། ཚད་ངེས་ཅན་ཐོག་
སྔར་བཞིན་དྲི་མ་དེའི་ངོ་བོའམ་རྡུལ་ཕྲན་དུ་མ་ཁང་བའི་ནང་
གི་ཕྱོགས་དུ་མའི་གྱང་ངོས་སུ་སིམ་ནས་ཡོད་པ་དང་འདྲ་
བར། གཙང་སྦྲ་ཡག་པོ་ཞིག་བྱ་རྒྱུ་ནི་ཇི་འདྲའི་དཀའ་ཚེགས་ཆེ་
བའི་ལས་ཀ་ཞིག་ཨང་། དྲང་མོར་བཤད་ན་དེ་ནི་བོར་བརླག་
ཅིག་ཡིན་པ་འདྲ་སྟེ། ང་དེ་འདྲའི་བོར་བརླག་ལ་སྐྲག་སྣང་སྐྱེས་
པར་མ་ཟད། སེམས་ཀྱི་ན་ཟུག་གིས་སྦྱིན་པའི་སྡུག་བསྔལ་དེ་དག་
མྱུར་དུ་ཡལ་འགྲོ་བར་སེར་སྣ་སྐྱེས་བྱུང་། མཇུག་མཐར་ངས་
2io



མི་རབས་ཤིག་གི་ཉིན་འགའ།
རང་སེམས་ལ་བསྒྱུར་བཅོས་ཨེན་ཙམ་བྱ་ཐུབ་སོང་། །
གཟའ་འཁོར་གཅིག་གི་རྗེས་ནས་ངས་ཡང་བསྐྱར་རང་གི་
འདས་སོང་གི་ཅི་ཞིག་ལ་དྲན་གསོ་ཞུ་ཆེད། ཁོམ་ལོང་རེ་བྱུང་ཚེ་
དཔེ་མཛོད་ཁང་ཏུ་འཚང་འཚང་ལ་བསྡད་པ་ཡིན། དེ་ལྟར་ཡུན་
རིང་འགོར་བ་ན། འགན་ཁུར་དུ་གྱུར་བའི་སློབ་ཁྲིད་དེ་དག་ལ་
ཞུགས་ནས། དགེ་རྒན་ཚོས་ང་ལ་བཅངས་པའི་རེ་བ་དག་བཙན་
ཚུགས་ཀྱིས་མངོན་འགྱུར་བྱུང་དུ་བཅུག་པ་ལས་གཞན་དུ། དཔེ་
མཛོད་ཁང་ནི་ངའི་འཚོ་སྡོད་ཀྱི་འཇིག་རྟེན་ཁོ་ནར་གྱུར། ཐ་ན་
ནངས་ཇ་དང་གུང་ཇ་མ་གཏོགས། དགོང་ཇ་མང་ཆེ་ཤས་ཤིག་
དཔེ་མཛོད་ཁང་ནས་བསྐྱལ་ཐབས་བྱས་པ་ཡིན། དེ་འདྲའི་དུས་
ཚོད་ཀྱི་སྔ་གཞུག་ཀུན་ཏུ་དཔེ་མཛོད་ཁང་གི་ལས་ཀ་བ་དེ་དག་
ལས། མི་མང་བོ་ཞིག་ངའི་ངོ་ཤེས་སུ་གྱུར། རྣམ་རྟོག་མིན་ན་
ཁོ་ཚོའི་འཛུམ་མདངས་དང་འཛུམ་མདངས་ཀྱི་ཕག་ན། ངའི་
མཛེས་སྡུག་གི་རྨི་ལམ་གཞན་ཞིག་ཉེར་ཡོད་པ་འདྲ། །
ཉིན་ཞིག་གི་ཕྱི་དྲོར། ངས་སློབ་གྲྭའི་སྒོ་ཆེན་གྱི་ཁ་གཏད་
ན་ཡོད་པའི་ཚོང་ཁང་དེར་རང་ལ་དགོང་ཇའི་ཚུལ་དུ་བག་ལེབ་
འགའ་ཉོས་ཏེ། ཕྱིར་དཔེ་མཛོད་ཁང་དུ་ལོག་ཡོང་བའི་ལམ་
བར་ནས། ནམ་རྒྱུན་དཔེ་ཆ་གཡོར་ལེན་གྱི་ལས་ཀ་གཉེར་བའི་
མི་དེས་ང་ལ་འཛུམ་ཙམ་བྱས་ནས། སྐད་ཆ་ཅི་ཞིག་བཤད་རྩིས་



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱས་ན་ཡང་མཇུག་མཐར་ཅི་ཡང་བཤད་མ་སོང་། དེ་ནི་ང་ལ་
མཚོན་ན་སློབ་སྐབས་འདིའི་ནང་དུ་མི་གཞན་གྱིས་བསྟན་པའི་
འཛུམ་མདངས་ཐོག་མ་ཡིན་ལ། གཞན་གྱི་འཛུམ་མདངས་ལ་
རོལ་མྱོང་བྱས་པའི་གོ་སྐབས་གཅིག་པོ་ཡང་ཡིན། ཁོའི་འཛུམ་
ཆུང་གི་ཕག་ན་ཡོད་པའི་ཟོལ་མེད་ཀྱི་སེམས་པ་དེས་ང་ལ་སེམས་
འགུལ་ཚད་མེད་ཐེབས་སུ་བཅུག ཁོས་མིང་ལ་ཅི་ཟེར་བ་ངས་མི་
ཤེས།
ཡ་མཚན་པ་ཞིག་ལ། མི་གཞན་པས་འཛུམ་མདངས་དེ་
ཙམ་བསྟན་པས་ཀྱང་། ང་ལ་རང་ཡུལ་སྙེག་པ་ལྟ་བུའི་སེམས་ཀྱི་
དུངས་ཀ་ཁྱད་པར་ཅན་ཞིག་སྐྱེས། དེ་དུས་ངས་འཇར་མན་གྱི་
རྩོམ་པ་བོ་དང་བསམ་བློ་བ། གསར་བརྗེ་མཁན(ངས་ཉོས་པའི་
དཔེ་ཆ་དེའི་མདུན་ཤོག་གི་ངོས་ན་དེ་ལྟར་བྲིས་འདུག་པས་ཕལ་
ཆེར་བདེན་པ་ཡིན་སྲིད)སར་ཐར་གྱི་གསུང་རྩོམ་ལ་ལྟ་བཞིན་
པའི་སྒང་ཡིན། ངས་བསམས་ན་བདག་གི་འགྱུར་ལྡོག་འདི་ནི་
མི་ཆེན་འདིའི་བརྩམས་ཆོས་སུ་མངོན་པའི་མཛེས་སྡུག་དེ་དག་
དང༌། དེ་དག་གི་ཕག་ན་ཡོད་པའི་མི་གཤིས་ཀྱི་མཛེས་སྡུག་ཅིག་
ལ་རོལ་མྱོང་བྱས་པ་ལས་བྱུང་བ་ཡིན་ནམ། ཡང་ན་བྱིས་བློའི་དྲི་
མ་མ་དོར་བའི་སློབ་ཆེན་པ་ཞིག་གིས་རང་གི་བྱས་ཉེས་གང་ཡིན་
གསལ་བོར་མ་ཤེས་པར། དེ་ལ་དག་ཐེར་བྱེད་བཞིན་གྱི་དུས་ལ་
212



མི་རབས་ཤིག་གི་ཉིན་འགའ།
ཁེལ་བས་ཡིན་ནམ། གང་ལྟར་སྐབས་དེ་དག་ཏུ་བདག་ལ་ལས་
ཀ་བ་དེ་དང་འབྲེལ་འདྲིས་བྱེད་པའི་ཁོམ་པ་མི་འདུག དེ་བས་
མི་དེ་ལ་དངོས་སུ་འབྲེལ་འདྲིས་བྱུང་དུས་ནི། དུས་ཡུན་རིང་མོ་
འགོར་རྗེས་ཀྱི་ཉིན་ཞིག་ཡིན་ལ། ང་སྔར་བཞིན་དགོང་ཟས་ཉོ་
རུ་འགྲོ་བའི་ཕྱི་དྲོའི་དུས་ཤིག་ཡིན། །
ཉིན་དེར་ང་དཔེ་མཛོད་ཁང་གི་ཉིས་ཐོག་ནས་མར་
འབབ་སྐབས་ཏག་ཏག་ཁོ་ལ་འཕྲད་བྱུང་། ཁོའི་ལག་ཏུ་དཔེ་
ཆ་བརྩེགས་མ་མང་བོ་བཟུང་ནས་ཉིས་ཐོག་ལ་ཡོང་བཞིན་པའི་
ལམ་ཁར། ང་མཐོང་མ་ཐག་ངལ་གསོ་བའི་ཚུལ་གྱིས་རྐང་བ་ཡ་
གཅིག་སྐས་ཐེམ་འོག་མ་ལས་མ་བླངས་པར། ཡ་གཅིག་སྐས་ཐེམ་
ཐོག་མ་ལ་སྤོ་ཙམ་བྱས་རྗེས་ལག་ཏུ་ཐོགས་པའི་དཔེ་ཆ་བརྩེགས་
མ་དེ་དག་པུས་མོའི་ཐོག་ལ་སེམས་ཆུང་གིས་བཞག་བྱུང་། ཁ་
ནང་ནས་དབུགས་རིང་ཞིག་ཕྱུང་ནས་འཛུམ་མདངས་དང་
བཅས།
“དཔེ་མཛོད་ཁང་ནས་ཁྱོས་དཔེ་ཆ་གང་ལ་ལྟ་བཞིན་
ཡོད་”ཅེས་ང་ལ་ངས་བསམ་ཚོད་ལས་འདས་པའི་དྲི་བ་ཞིག་དྲིས་
བྱུང་། །
ངས་དྲང་མོ་དྲང་རྐྱང་གིས་“འཇར་མན་གྱི་རྩོམ་པ་བོ་སར་
ཐར་གྱི་གསུང་རྩོམ་ལ་ལྟ་བཞིན་ཡོད”ཅེས་ལན་བཏབ་པ་ཡིན།
213



བོད་ཀྱི་དེང་རབས་བརྩམས་སྒྲུང་དཔེ་ཚོགས།
“དེ་དགོང་ཁྱོད་ལ་ཁོམ་པ་ཡོད་ན་ངས་ཁྱོད་ལ་མགྲོན་བྱས་
ཆོག”
སྤྱིར་ན་ངས་མི་གཞན་གྱིས་ང་ལ་བཅངས་པའི་སེམས་པ་
བཟང་བོ་འདི་འདྲ་དང་ལེན་མི་བྱ་རྒྱུའི་གྲ་སྒྲིག་སྔར་ནས་ཡོད་
ཁར། འབྲེལ་འདྲིས་ཅི་ཡང་བྱུང་མ་མྱོང་བའི་མི་ཞིག་གིས་ང་ལ་
གློ་བུར་དུ་བརྩེ་སེམས་བཅངས་པ་ནི། ང་ལ་མཚོན་ན་ཆེས་དང་
ལེན་བྱེད་དཀའ་བའི་དོན་དག་ཅིག་ཡིན་པས། ངས་ཁོ་ལ་“ངས་
ད་དུང་དཔྱད་རྩོམ་ཞིག་ཀྱང་འབྲི་དགོས་པས་ཁོམ་པ་མེད། ཁོམ་
པ་ཡོད་དུས་སོང་ན་ཡང་འཕྱི་མེད”ཅེས་རང་གིས་ཀྱང་ཤེས་
དཀའ་བའི་ལན་ཞིག་བཏབ་པ་ཡིན། ཚིག་མཇུག་གི་འཕྱི་མེད་
ཅེས་པའི་ཚིག་དེའི་ནང་དོན་ཅི་ཞིག་ཡིན་པ་ང་ལ་ཡང་གསལ་
ཆ་མི་འདུག །
ཁོས་ང་ལ་ཡང་བསྐྱར་ནན་མ་བྱས་པས་ང་སྒོ་ཁར་ཟ་མ་ཉོ་
རུ་སོང་བ་ཡིན། ཉིན་འགའི་རྗེས་ནས་ངེད་གཉིས་བར་གྱི་གྲོགས་
པའི་འབྲེལ་བ་ལ་སྔར་བྱུང་མ་མྱོང་བའི་འགྱུར་ལྡོག་ཆེན་པོ་
བྱུང་། ཕལ་ཆེར་གྲོགས་པོ་དགའ་ཞིག་ཏུ་འགྱུར་ལ་ཉེ་བྱུང་།
ལྷག་ཏུ་ངས་གཞན་གྱི་ཁ་ནས་ཁོའི་འདས་པའི་གནས་
ཚུལ་དང་ད་ལྟའི་གནས་ཚུལ་མང་བོར་རྒྱུས་ལོན་བྱུང་། དེའི་
རྗེས་ནས་ངས་ལས་ཀ་བ་འདི་དང་གྲོགས་པོ་བསྒྲིགས་པ་ནི་ནོར་
214



མི་རབས་ཤིག་གི་ཉིན་འགའ།
འཁྲུལ་ཞིག་ཡིན་པ་དང་། ཡང་ན་ལམ་ནོར་ཐེབས་པའི་མི་ཞིག་
ཡང་བསྐྱར་ལམ་ནོར་དུ་ཞུགས་པའི་ཉེན་ཁ་འབྱུང་བཞིན་པ་
ཚོར། དེ་བས་ང་ནམ་རྒྱུན་དཔེ་མཛོད་ཁང་དུ་འགྲོ་བའི་སྐབས་
སུ། མི་དེ་མཐོང་ཐེངས་རེ་རེར་རྒྱང་རིང་ནས་ཁོ་ལ་སླར་ཡང་
ཁོའི་འཛུམ་མདངས་དང་འདྲ་བའི་འཛུམ་ཆུང་ཞིག་བསྟན་
རྗེས། མ་རིག་མ་མཐོང་ཁུལ་གྱིས་དཔེ་མཛོད་ཁང་གི་དཔེ་ཀློག་
ཁང་དུ་ཕྱིན་པ་ཡིན། །
འོན་ཀྱང་ཉིས་ཐོག་གི་དཔེ་ཆ་གཡོར་ལེན་བྱེད་སའི་ཤེལ་
གྱི་དྲ་མིག་ཆེན་པོ་དེ་ལས། དཔེ་ཀློག་ཁང་དུ་འགྲོ་སའི་རྡོ་འདམ་
གྱི་སྐས་ཐེམ་དེ་ཐད་ཀར་མཐོང་ཐུབ་པར་མ་ཟད། ཤེལ་གྱི་དྲ་
མིག་ཆེན་པོ་དེ་དཔེ་ཀློག་ཁང་གི་སྒོ་ཆེན་དང་ཁ་གཏད་དུ་ཡོད་
པས། མི་སུ་ཞིག་ཡིན་རུང་ལས་ཀ་བ་དེ་དག་གི་མིག་ལམ་ནས་
ཐར་དཀའ། རྒྱུ་མཚན་དེ་ལ་བརྟེན་ནས་ངས་ཉིན་རེར་ལས་ཀ་
བ་དེ་ལ་འཛུམ་མདངས་ཐེངས་གཉིས་གསུམ་ཙམ་སྟོན་དགོས་
བྱུང་ཤིང་། སྐབས་ལ་ལར་ཕན་ཚུན་ཁ་བརྡ་བྱེད་དགོས་པའི་
ཚད་ལ་ཡང་བསྐྱལ་འགྲོ། དེ་བས་ནམ་རྒྱུན་དགོང་ཟས་ཉོ་རུ་
འགྲོ་བ་དང་ཡང་ན་དཔེ་ཀློག་ཁང་དུ་འགྲོ་སྐབས། ང་རང་
བྲེལ་བྲེལ་འཚབ་འཚུབ་ཀྱི་མི་ཞིག་ཡིན་པའི་རྣམ་འགྱུར་མང་དུ་
བསྟན་མྱོང་།
215



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གོ་ཐོས་ལྟར་ན། མི་འདི་སློབ་ཆེན་ནས་མཐར་ཕྱིན་ལ་ཉེ་
དུས་སློབ་གྲྭ་ནས་ཕྱིར་ཕུད་པ་རེད་ཟེར། ཅིའི་ཕྱིར་ཕུད་པ་དང་
ཇི་ལྟར་ཕུད་པ་ངས་རྩད་མ་ཆོད་ན་ཡང་། སྔོན་ཆད་རང་གི་
ལས་སྐལ་དེ་དག་ལ་ཕྱིར་འདང་རེ་བརྒྱབ་ཚེ། བདག་གི་གྲོགས་
པོ་རུ་འགྱུར་ལ་ཉེ་པའི་ལས་ཀ་བ་འདི་ཉེས་ཅན་ཞིག་ལ་མི་
བརྩིས་ཐབས་མེད་བྱུང་། ང་ལ་མཚོན་ན་སློབ་གྲྭ་འདི་ནས་རྒྱང་
ཕུད་ལ་མ་བཏང་བ་མིན་ནམ། མ་མཐའ་ཡང་མི་དེ་ནི་རྒྱང་ཕུད་
ལ་བཏང་ཟིན་པའི་མི་ཉེས་ཅན་ཞིག་ཡིན་པས། ངས་མཐོང་ཆུང་
བྱས་པ་མིན་རུང་གནས་ཚུལ་དངོས་ནི་དེ་ལྟར་ཡིན། །
ཕྱི་དྲོ་ཞིག་ལ་ངས་དཔེ་ཀློག་ཁང་ནང་རྣམ་ཤེས་གཏད་དེ་
སར་ཐར་གྱི་《གྱང》”ཞེས་པའི་སྒྲུང་གཏམ་ལ་ཞིབ་ཏུ་ལྟ་བཞིན་
པའི་སྐབས་སུ། མི་དེ་ངའི་གམ་ལ་བསླེབས་འདུག ཁོའི་ངོ་ལ་
ལྷད་མ་འདྲེས་པའི་འཛུམ་མདངས་ཤིག་མངོན་བཞིན་ང་རང་
ཕྱི་ལ་ཡོང་དགོས་པའི་བརྡ་བསྟན་བྱུང་། ངས་དཔེ་ཆ་བཞག་སྟེ་
ཁོའི་རྗེས་འབྲངས་ནས་ཕྱིར་ཐོན་པ་ན། དཔེ་མཛོད་ཁང་གི་སྒོ་
ཁ་ནས་ཁོས་ང་ལ་ངེད་གཉིས་ཟ་མ་ཟ་རུ་འགྲོ་ཟེར། བབ་ཆགས་
པའི་ཁོའི་བཟོ་ལྟ་ལ་བལྟས་ན་མི་འདི་ནི་གདུག་རྩུབ་ཆེ་ལ་དོན་
སྙིང་ལྡན་པའི་འཚོ་བ་ཟེར་བའི་སྐས་རིམ་བར་མ་ལ་བསླེབས་
ཡོད་པའི་མི་ཞིག་ཡིན་པའི་སྣང་བ་སྟེར། ཁོའི་མདུན་ནས་ང་
2i6



མི་རབས་ཤིག་གི་ཉིན་འགའ།
རང་བྱིས་པ་ཆུང་ཆུང་ཞིག་ལྟར་རྨི་ལམ་རྐྱང་རྐྱང་གི་དཔལ་ལ་
རོལ་འདོད་པ་ལས། སྡུག་བསྔལ་དང་ཡིད་ཆད་ཅེས་པའི་ཐ་
སྙད་དེ་དག་ལ་འབྲེལ་འདྲིས་གཏན་ནས་བྱས་མ་མྱོང་བར་མ་
ཟད། མི་བུ་ཞིག་ཡིན་པའི་ཚུགས་ཀ་ཡང་ཡལ་བར་དོར་འགྲོ་
བའི་མི་འཁོས་ཆུང་སྡར་མ་ཞིག་ཡིན་སྙམ་འཆར། ངས་ཁོ་ལ་
ཁྱོས་ང་ལ་ཟ་མ་ལྡུད་དགོས་དོན་གང་ཡིན་ནམ་ཞེས་དྲིས་ན་
འདོད་ཀྱང་མཇུག་མཐར་ངས་དེ་ལྟར་མ་དྲིས།
ངེད་གཉིས་ཐད་ཀར་གླ་འཁོར་ཞིག་ཏུ་བསྡད་དེ་གྲོང་
བརྡལ་དཀྱིལ་དབུས་ན་ཡོད་པའི་ཧེ་རིགས་ཀྱི་ཟ་ཁང་ཞིག་ལ་
སོང་། །
ཟ་མ་ཟས་ཚར་རྗེས་ངེད་གཉིས་ལ་ཁ་བརྡ་གཞན་མི་
འདུག ཟ་མ་ཟ་སྐབས་ཀྱང་ཁོས་ང་ལ་རྒྱུན་ལྡན་གྱི་དྲི་བ་འགའ་
དྲིས་རྗེས་བློ་ཡིད་ཚིམས་སོང་བ་ལྟར་ཅི་ཡང་བཤད་མ་བྱུང་། །
འདི་ལྟར་ངེད་གཉིས་ངོ་མི་ཤེས་པ་ནས་ངོ་ཤེས་པ་
དང་། དེ་ནས་གྲོགས་པོར་འགྱུར་ལ་ཉེ་བའི་སྐབས་སུ། ངས་
ཁོའི་མིང་ལ་དཔལ་ཆེན་རྡོ་རྗེ་ཟེར་བ་དང་། སློབ་གྲྭ་ཆེན་མོ་
ནང་སློབ་གཉེར་བྱས་དུས་རང་མོས་སྙན་ངག་མང་བོ་བྲིས་མྱོང་
ཞིང་། མཐར་ཕྱིན་ལ་ཉེ་དུས་སློབ་གྲྭའི་སྒྲིག་ལམ་ལ་འགལ་
བའི་དོན་དག་ཅིག་གིས་ཁོ་རང་སློབ་གྲྭ་ནས་ཕྱིར་ཕུད་བཏང་
----
217



བོད་ཀྱི་དེང་རབས་བརྩམས་སྒྲུང་དཔེ་ཚོགས།
སྟེ། མཐར་ཕྱིན་དཔང་ཡིག་ཀྱང་མ་ལོན་པར་ཕྱིར་ཡུལ་ལ་ལོག་
མོད། ཉེ་དུ་ཞིག་བརྒྱུད་ནས་སློབ་གྲྭ་འདིའི་དཔེ་མཛོད་ཁང་དུ་
ལས་ཀ་འདི་རག་ཚུལ་སོགས་ཁོའི་ཕྱི་ངོས་ཀྱི་འཚོ་བའི་བརྒྱུད་
རིམ་རགས་པ་ཙམ་ལ་རྒྱུས་ལོན་བྱུང་། ཁ་ཅིག་གིས་ཁོའི་དགའ་
རོགས་མས་དབྱིན་ཡིག་མི་ཤེས་པས། ཁོ་དེའི་ཚབ་ཏུ་བསྐྱར་
རྒྱུགས་ལེན་དུ་སོང་བ་སློབ་གྲྭས་ཤེས་ནས་སློབ་གྲྭ་ལས་ཕུད་པར་
བཤད། འོན་ཀྱང་ཁོའི་བྱ་སྤྱོད་ཀྱི་སྟེང་ནས་སྨྲ་བ་ཉུང་བའི་ཁྱད་
ཆོས་ཁོ་ན་ལས། སྙན་ངག་པ་ཞིག་ལ་འཛོམས་དགོས་པའི་ཁྱད་
ཆོས་གང་ཡང་མི་འདུག་ཕྱིར། ཁོས་སྙན་ངག་འབྲི་ཤེས་པའི་ཐད་
ལ་ང་རྒྱུན་དུ་ཐེ་ཚོམ་སྐྱེས་དགོས་བྱུང་། དེར་མ་ཟད་སྐད་ཆ་
བཤད་སྐབས་དང༌། ཡང་ན་བྱ་བ་གང་ཞིག་ལ་ཐེ་གཏོགས་བྱེད་
སྐབས(ངེད་གཉིས་ཀྱིས་ཟ་ཁང་ནས་ཟས་རིན་ཐད་སྦྱིན་བདག་
ལ་རྩོད་པ་རྒྱག་དུས་ངས་གློ་བུར་དུ་ཁོ་རང་བུ་མོ་ཞིག་ཡིན་པའི་
སྣང་བ་བྱུང )ཁོའི་རྣམ་འགྱུར་དང་སྤྱོད་པ་མང་བོ་ཞིག་ལ་མོ་
གཤིས་འདྲེས་པ་མཐོང་ཐུབ་པས། ཁོ་རང་སྙན་ངག་པ་ཞིག་ཡིན་
པ་ལ་ང་རང་དོགས་པ་མི་ཟ་ཐུ་མེད་དུ་གྱུར། །
རྒྱུ་མཚན་ནི་ངའི་དྲན་པའི་ངོས་ཀྱི་སྙན་ངག་པ་ནི་སྒྲུབ་
ཡོད་པ་དང་བཤད་ཕོད་པ། འཇིག་རྟེན་འདིའི་བྱ་དངོས་དང་
སྣང་ཚུལ་ཡོད་ཚད་ལ་བསམ་གཞིགས་ཀྱི་ཀློང་ནས་བདེན་པ་
2i8



མི་རབས་ཤིག་གི་ཉིན་འགའ།
བརྡར་བའི་མི་ཞིག་གམ། རང་གི་རང་གཤིས་ཀྱི་ཆེད་དུ་གཅེས་
པའི་སྲོག་ཀྱང་འདོར་ཐུབ་པ་ཞིག་དང་། འཚོ་བའི་ནང་ཞུགས་
ནས་ཡོད་ཀྱང་ནམ་ཡང་འཚོ་བ་དང་རྒྱང་བཀྱེད་དེ། འཇིག་
རྟེན་རིལ་མོ་འདི་ན་རང་ཉིད་ཁོ་ན་ཁེར་རྐྱང་དང་སྡུག་བསྔལ་
གྱི་ཀློང་དུ་འཐིམ་འཐིམ་ལ་སྡོད་པ་ཞིག་ཡིན་དགོས་པའི་ལྟ་ཚུལ་
བཟུང་ཡོད། དེ་བས་ནམ་རྒྱུན་ངས་མ་འོངས་པ་ན་རང་ཉིད་
མཚན་ཉིད་སྨྲ་བའི་མཁས་པ་ཆེན་པོ་ཞིག་ཏུ་ཆགས་རྗེས། ངེས་
པར་ཏུ་སྙན་ངག་དང་མཚན་ཉིད་རིག་པ་བར་གྱི་འབྲེལ་བ་ལ་
ཞིབ་འཇུག་བྱ་རྩིས་ཡོད། དེ་ནི་ངའི་མཐའ་མཇུག་གི་འབབ་
སྟེགས་དང་རང་ཉིད་མི་ངོ་མ་ཞིག་ཏུ་འགྱུར་བའི་ཐབས་ལམ་
བཟང་བོར་བརྩིས་ཡོད་པས། ངས་རང་ཉིད་མཚན་ཉིད་སྨྲ་བ་
ཞིག་ནས་སྙན་ངག་པར་འགྱུར་དགོས་ན་ཀྱག་ཀྱོག་གི་མི་ཚེ་རིང་
མོ་ཞིག་བརྒྱུད་དགོས་པར་འདོད་ཅིང་། ཚེ་གང་བོར་བརྩོན་
ལེན་མ་བྱས་ན་མི་ཡོང་བའི་བྱ་བ་རླབས་ཆེན་ཞིག་ཏུ་ཡང་བཟུང་
ཡོད། སྐབས་ལ་ལར་དྲན་ཚུལ་འདིས་ཀྱང་བདག་གི་མི་ཚེ་ལ་
གསོན་ཤུགས་ཀྱིས་ཁེངས་པར་བྱས་ཡོད། །
རྨི་ལམ་མངོན་སུམ་དུ་འཁྲུལ་བའི་བྱིས་པ་ཞིག་གི་མིག་
ཟུང་ནང་རྒྱུན་དུ་འཆར་བཞིན་པ་ནི། འཇིག་རྟེན་འདིའི་ཕུགས་
བསམ་གྱི་ངོས་གཞན་ཞིག་སྟེ། མི་གཞན་དག་དགོད་ཁ་འཆོར་
219



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བར་བྱེད་པ་ཞིག་ཡིན། །
ཕྱིར་སློབ་གྲྭར་ལོག་པའི་གླ་འཁོར་ནང་ངའི་བསམ་ངོར་མི་
འཁོར་བ་ཞིག་ལ། ཁོའི་མགོ་ན་ངས་མཐོང་མྱོང་བའི་སྙན་ངག་
པ་གཞན་པ་ལྟར་གྱི་སྐྲ་ལོ་རིང་བོ་དེ་བཞག་མེད་ཁར། མོ་གཤིས་
འདྲེས་མའི་བྱ་སྤྱོད་དེས་བདག་ལ་ཅི་ཞིག་གསལ་བཤད་བྱེད་
བཞིན་པ་ལྟར་དོགས་པ་མང་བོ་བསླངས་བྱུང་། །
ཉི་མ་འགའ་འགོར་རྗེས་ཀྱི་དགོང་མོ་ཞིག་ལ། ངས་རང་
གི་དཔེ་ཀློག་གི་འཚོ་བ་ལ་ཁ་དོག་གཞན་ཞིག་སྣོན་ཆེད་དཔེ་
མཛོད་ཁང་གི་དཔེ་སྒྲོམ་སྟེགས་བུ་རུ་བཞག་ཡོད་པའི་ཚགས་
པར་དེ་དག་ལ་ཞིབ་ཏུ་ལྟ་ཀློག་བྱས། སྐབས་དེར་ང་ཚོའི་སྡེ་
ཁག་གིས་ལོ་རེར་ཐེངས་གཉིས་རེ་ལས་དཔར་བསྐྲུན་བྱེད་ཀྱིན་
མེད་པའི་ཚགས་པར་སྣུམ་དཔར་མ་ཞིག་ལག་སོན་བྱུང་། ངས་
ཚགས་པར་དེའི་མགོ་ནས་མཇུག་བར་ཐེངས་གཅིག་ལ་ཞིབ་
ཏུ་བལྟས། ཚགས་པར་གྱི་མགོ་ན་ཡོད་པའི་རང་མོས་སྙན་
ངག་ཅིག་གི་རྩོམ་པ་བོའི་མིང་ལ་དཔལ་ཆེན་རྡོ་རྗེ་ཞེས་བཀོད་
འདུག འཛིན་གྲྭ་གང་གི་ཡིན་པ་དང་ལོ་རིམ་དུ་བའི་སློབ་མ་
ཡིན་ཚུལ་གསལ་བོ་མི་འདུག་པས། ངའི་ཡིད་ལ་མ་འོངས་པར་
གྲོགས་པོར་འགྱུར་རྒྱུ་ཡིན་པའི་དཔེ་མཛོད་ཁང་གི་ལས་ཀ་བ་
དཔལ་ཆེན་རྡོ་རྗེ་ཡིད་ལ་འཁོར། ཡིན་ན་ཡང་ངས་མི་འདིས་
220



མི་རབས་ཤིག་གི་ཉིན་འགའ།
བྲིས་པའི་སྙན་ངག་གི་བརྩམས་ཆོས་སྔོན་ཆད་གཏན་ནས་མཐོང་
མ་མྱོང༌། ཁོ་ལ་སྙན་ངག་གི་བརྩམས་ཆོས་འདི་དང་གན་ཡོད་
ཅེས་གཞན་གྱིས་སྒྲོག་བཞིན་པ་ཡང་གོ་མ་མྱོང་། དེ་བས་སྙན་
ངག་འདིའི་རྩོམ་པ་བོ་ཁོ་རང་ཡིན་པའི་དོགས་པ་དེ་རིམ་གྱིས་
མེད་པར་གྱུར། །
དུས་ཚོད་ཀྱི་འགྲོས་དང་བསྟུན་ནས་ངེད་གཉིས་ཀྱི་གྲོགས་
པོའི་འབྲེལ་བ་སྔར་ལས་གཏིང་ཇེ་ཟབ་ལ་སོང་། ཕལ་ཆེར་
ངེད་གཉིས་གྲོགས་པོ་ངོ་མ་ཞིག་ཏུ་འགྱུར་ལ་ཉེ་བའི་དགོང་མོ་
ཞིག་ལ། ང་རང་སྤྱོད་ཁང་ནས་ཕྱིར་དཔེ་མཛོད་ཁང་དུ་ལོག་
སྐབས། དཔེ་མཛོད་ཁང་གི་སྒོ་ཁ་ནས་ཁོ་དང་འཕྲད་སོང་། ངེད་
གཉིས་ཀྱིས་དགོས་མེད་ཀྱི་ཁ་བརྡ་ཅུང་བྱས་རྗེས། ཁོས་ང་ལ་གློ་
བུར་དུ་ཁྱེད་ཀྱིས་རང་ལ་དགའ་རོགས་མ་ཞིག་མི་བཙལ་དོན་
ཅི་ཡིན་ནམ་ཞེས་དྲིས་བྱུང༌། དྲི་བ་འདི་ནི་ང་ལ་མཚོན་ན་གློ་
བུར་བ་ཞིག་མིན་མོད། བསམ་ཚོད་ཅིག་ལ་མི་འདིས་བདག་
གི་རང་དབང་གི་བགོ་སྐལ་ལ་ཐེ་གཏོགས་བྱེད་བཞིན་པ་འདྲ་
བས། ངས་ཁོ་ལ་ཧ་ཅང་ཡིན་མདོག་གིས་“སྟབས་བདེ་བའི་ཆེད་
དུ་ཡིན”ཞེས་ལན་བཏབ་པ་ཡིན། །
ཁོས་བསམ་བློ་གཏོང་ཁུལ་གྱིས་“ང་ཚོའི་ལས་གྲོགས་བུ་མོ་
ཞིག་གིས་ནམ་རྒྱུན་ཁྱེད་རང་གླེང་བཞིན་འདུག ནུབ་གླིང་གི་
22
221



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དཔེ་ཆ་ཞིག་གི་ནང་དུ་བུད་མེད་གནམ་གྱི་ཕྱེད་ཀ་ཡིན་ཞེས་བྲིས་
འདུག་པ་ཁྱོད་ཀྱིས་གོ་མྱོང་ངམ”ཞེས་དྲིས་བྱུང་།
ངས་སྔོན་ཆད་གོང་གི་སྐད་ཆ་དེ་བོད་མིའི་ཁ་ནས་གོ་མྱོང་
མོད། སེམས་ལ་ཡང་འཁོར་མ་མྱོང་བའི་ཁོའི་དྲི་བ་དེར་ལན་
ཅི་ཡང་མ་བཏབ། སྤྱིར་ཡིན་ན་ངས་རང་གི་གནས་ཚུལ་རྣམས་
གསལ་བོར་བཤད་འདོད་ཀྱང་། ད་ལྟའི་གནས་སྐབས་འདིའམ་
ད་ལྟའི་དུས་ཚོད་འདི་འདྲ་ལ་སྐད་ཆ་བཤད་པ་ནི་བསམ་གཟས་
ནས་གང་ཞིག་ལ་ཅོ་འདྲི་བ་དང་འདྲ་བས། ངས་རང་ཉིད་ཀྱི་
ངག་སྒོ་མི་སྡོམ་པ་ག་ལ་སྲིད། དེ་ལས་ལྡོག་སྟེ་དཔལ་ཆེན་རྡོ་རྗེས་
བདག་གི་གནས་ཚུལ་ལ་རྒྱུས་ལོན་བྱུང་ཡོད་ཁར། ངས་ཀྱང་ཐག་
གཅོད་བྱ་དཀའ་བའི་དོན་དག་འདི་འདྲ་མི་འདིས་དྲི་བའི་ཚུལ་
དུ་ང་ལ་དྲིས་པར་དོགས་པ་གཞན་མི་ཟ་ཐུ་མེད་དུ་གྱུར། བདག་
གི་བསམ་ཚོད་ཅིག་ལ་མི་འདིས་སྔ་མོ་ནས་འཆར་གཞི་ཡོད་པའི་
སྒོ་ནས་ང་ལ་ཉེ་བར་བཅར་བ་དང་། མཐའ་མར་བདག་གི་རྒྱབ་
ཕྱོགས་ནས་ཡ་མཚན་པའི་བྱ་དངོས་མང་བོ་ཞིག་ཁ་རོག་གེར་
རྒྱང་རིང་ལ་འཁྱེར་བཞིན་པ་དང་འདྲ་བྱུང་། །
དགོང་ཚོགས་གྲོལ་རྗེས། དཔེ་ཀློག་ཁང་གི་དཔེ་ཆ་ལྟ་
ཀློག་བྱེད་ཀྱིན་པའི་སློབ་མ་རྣམས་རིམ་གྱིས་ཉལ་ཁང་དུ་ལོག་
སོང་། ཤུལ་དུ་ང་དང་ལྟ་ཀློག་བྱས་ཟིན་ནས། མདུན་ཅོག་སྟེང་
222



མི་རབས་ཤིག་གི་ཉིན་འགའ།
རང་དགར་བཞག་ཡོད་པའི་དཔེ་ཆ་རྣམས་དཔེ་སྒྲོམ་སྟེགས་བུ་
རུ་འཇོག་གིན་པའི་ལས་ཀ་བ་བསམ་ཤེས་མ་དེ་མ་གཏོགས་ལུས་
མི་འདུག ངས་རང་གི་མཁོ་ཆས་རྣམས་ཁུག་མ་ལ་བཅུག་རྗེས་
ཆེས་མཐའ་མཇུག་གི་ལས་རེས་པ་དང་མཉམ་དུ་དཔེ་མཛོད་
ཁང་གི་སྒོར་བུད་པ་ཡིན། ཕྱི་རོལ་གྱི་སྨག་མུན་ཤིན་ཏུ་མཐུག་
པར་མ་ཟད། སློབ་གྲྭའི་ཁོར་ཡུག་ཡོངས་རྫོགས་བལྟས་ཚོད་དུ་
ཧ་ཅང་ལྷིང་འཇགས་སུ་གནས་འདུག སློབ་མ་ཚོའི་ཉལ་ཁང་གི་
ཕྱོགས་ནས་གླུ་དབྱངས་ལེན་པའི་སྐད་སྒྲའམ། ཡང་ན་འུར་ཆེན་
པོ་སྒྲོག་ཀིན་པའི་ཀི་སྒྲ་རེ་གཉིས་རླུང་གི་རྒྱུ་ཕྱོགས་དང་བསྟུན་
ནས་བདག་གི་རྣ་ལམ་དུ་བརྒྱུད་འོངས། ལས་རེས་པ་བསམ་
ཤེས་མ་དེས་དཔེ་མཛོད་ཁང་གི་སྒོ་ཆེན་གྱི་ལྕགས་ཞྭ་རྒྱག་བཞིན་
པའི་སྒྲ་དེ་ཅུང་རྣ་ལ་གཟན་མོད། ཅང་མ་འགོར་བར་སྒྲ་དེ་ཕ་
རོལ་གྱི་གནས་ཤིག་ལ་ཡལ་སོང་། ཁོ་མོའི་གྲིབ་མ་མུན་ནག་གི་
ཁྲོད་ནས་རིམ་གྱིས་མི་སྣང་བར་གྱུར། སྣང་བ་ཞིག་ལ་ཁོའི་འགྲོ་
སྟངས་དེ་ནི། ང་དང་ཧ་ཅང་རྒྱང་རིང་བའི་ཕ་ཡུལ་རི་གྲོང་གི་ས་
སྲོད་ཀྱི་སྲང་ལམ་ནས། ངའི་མིག་ལམ་དུ་བརྒྱུད་མྱོང་བའི་སྣང་
བརྙན་ཞིག་དང་ཧ་ཅང་འདྲ་བོ་འདུག ཡིན་ན་ཡང་ཁོ་ནི་ངའི་
གྲོགས་པོར་འགྱུར་ལ་ཉེ་བའི་ལས་ཀ་བ་དཔལ་ཆེན་རྡོ་རྗེ་མིན་
པས། སྣང་བརྙན་དེས་ངའི་འདུ་ཤེས་ཀྱི་གཏིང་ཟབ་སར་དྲན་པ་
223



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཞིག་བསྐྱར་དུ་བསླངས་པ་ལས་འཇིགས་སྐྲག་སོགས་བག་ཆགས་
གཞན་གང་ཡང་འཇོག་མ་ནུས།
ད་ལྟ་ང་ཁོ་ན་མུན་ནག་གི་ཁྲོད་ཁེར་ཧྲེང་གི་རྣམ་ཤེས་
ཤིག་ཏུ་གྱུར་ཡོད། རྣམ་ཤེས་འདི་དེ་སྔ་ནས་ཕྱིར་མི་ལྡོག་པའི་
སྒོ་ནས་མུན་ནག་གི་གཏིང་རིམ་ལ་ལྷུང་བཞིན་ཡོད་ཅིང་། རྣམ་
ཤེས་འདིའི་ལས་དབང་ནི། ད་ནངས་ཞོགས་པ་ནས་རིམ་གྱིས་
དེ་དགོང་གི་མུན་ནག་ལ་འཐིམ་པའི་བརྒྱུད་རིམ་སྟབས་བདེ་
དེ་ཡིན་ནམ། མུན་ནག་ནི་སྙན་ངག་དང་འདྲ་ལ། ལས་ཀ་བ་
དཔལ་ཆེན་རྡོ་རྗེའི་ངོ་གདོང་དང་ཡང་འདྲ་།
མུན་ནག་གི་ཁྲོད་ནས་ངའི་ལུས་ཀྱི་ཕྱོགས་སོ་སོར་དགུན་
ཐོག་མའི་གྲང་ངར་གྱིས་གཙེས་བྱུང་བས་ང་ཉལ་ཁང་གི་ཕྱོགས་
སུ་མི་ཆས་ཀ་མེད་བྱུང་། །
224



མི་རབས་ཤིག་གི་ཉིན་འགའ།
ལེའུ་བཅུ་བ།
ངས་རང་གི་དོགས་གཞི་དེ་ལས་ཀ་བ་དཔལ་ཆེན་རྡོ་
རྗེ་ལ་དངོས་སུ་དྲིས་པའི་གནས་ནི་ཁོའི་ཉལ་ཁང་གི་ནང་
ཡིན། དོགས་པ་དེ་དྲི་བ་ཞིག་གི་ཚུལ་དུ་ངས་ཁོ་ལ་འདྲི་དགོས་
དོན་ནི། དགོང་མོ་དེའི་ངེད་གཉིས་ཀྱི་ཁ་བརྡའི་རྒྱུན་མི་ཆད་
པའི་ཆེད་དུ་ཡིན། སྔོན་ཆད་ངས་ཐེངས་དུ་མ་ལ་གབ་ཚིག་ཅིག་
དང་འདྲ་བའི་ཁོའི་འདས་སོང་གི་དོན་དེ། ཁོ་ལ་འདྲི་རྒྱུ་མིན་
པའི་དམ་བཅའ་བཞག་མྱོང་ན་ཡང་། མཇུག་མཐར་རྒྱུ་མཚན་
སྟབས་བདེ་ཞིག་གིས་ངས་ཁོ་ལ་འདྲི་དགོས་བྱུང་། དེ་ནི་ང་རང་
ཁེར་རྐྱང་གི་མི་ཞིག་ནས་ཁེར་རྐྱང་གི་མི་གཞན་ཞིག་གི་འཇིག་
རྟེན་ལ་ཆས་ཀྱིན་པའི་སྟ་གོན་ཡིན་ཡང་སྲིད། །
ལས་ཀ་བ་དཔལ་ཆེན་རྡོ་རྗེ་སྡོད་སའི་ཉལ་ཁང་ནི། ད་
ལྟའི་དགེ་རྒན་ཚོའི་སྡོད་ཁང་སོ་མ་དེའི་གཡས་འགྲམ་ན་མལ་
ཤག་ཐོག་ཁང་ཉིས་ཐོག་ཅན་ཞིག་ཡོད་པ་དེའི་འོག་གི་མལ་ཁང་
གསུམ་པ་མོ་ཡིན། མལ་ཤག་ཐོག་ཁང་དེ་ནི་ཕལ་ཆེར་སློབ་གྲྭ་
འདི་ཚུགས་ནས་ཅང་མ་འགོར་བར་འཛུགས་བསྐྲུན་བྱས་པ་ཞིག་
ཡིན་པ་འདྲ། ཁང་ཤར་འདི་ཐོག་མར་འཛུགས་བསྐྲུན་བྱེད་དུས་
ཤིང་གི་སྒོ་མོ་ཡོད་ཚད་ཀྱི་ཐོག་ལ་ཚོན་དམར་བོ་བྱུགས་འདུག་ན་
225



་སs
བོད་ཀྱི་དེང་རབས་བརྩམས་སྒྲུང་དཔེ་ཚོགས།༽
ཡང་། ད་ནི་ཤིང་ལེབ་གྱི་སྦྲེལ་མཚམས་དང་ཆེས་གནད་འགག་
གི་གནས་ཁ་ཁེར་མ་གཏོགས་ཚོན་མདོག་དེའི་ཤུལ་ཙམ་ཡང་
ལུས་མི་འདུག
མི་ལོ་ག་ཚོད་སོང་བ་མི་ཤེས་ན་ཡང་། སློབ་གྲྭ་འདིའི་མགོ་
ཁྲིད་ཅིག་གིས་རང་གི་ལག་འོག་གི་ལས་བྱེད་པ་རྣམས་ལ་དུས་
ཐུང་གི་སྡོད་གནས་ཤིག་བཀོད་སྒྲིག་བྱེད་ཆེད། མ་དངུལ་འབོར་
ཆེན་བཏང་ནས་སྔོན་གྱི་ཚོན་མདོག་དམར་བོ་དེའི་སྟེང་ལ་ཡང་
བསྐྱར་ཚོན་རྩིས་སེར་བོ་འདི་སྐུས་པ་དང་། དེ་ཡང་དུས་ཡུན་
རིང་མོ་ཞིག་གི་ཉི་མའི་འོད་དང་བསེར་མ་རླུང་གི་གདུག་རྩུབ་ཀྱི་
འོག སྒོ་གླེགས་ཀྱི་སྟེང་ནས་ཕྱི་བརྗེས་ནང་བརྗེས་བྱུང་ནས་ལྟར་
མི་བཟོད་པ་ཞིག་ཏུ་གྱུར་འདུག ད་ལྟ་གོམ་པ་བཅུ་ཙམ་གྱི་ས་
ནས་བལྟས་ན། མདེའུས་ཤེད་ཀྱིས་ཕོག་པའི་མིའི་ལུས་ཐོག་གི་རྨ་
ཁ་ཞིག་དང་འདྲ་བར་ཕྱོགས་སོ་སོར་གྱེས་འདུག་པས། མི་སེམས་
ལ་ཧ་ཅང་མི་སྡུག་པའི་ཉམས་སྣང་སྦྱིན་པར་བྱེད། །
གྱོ་མོག་ཁོ་ནས་བརྩིགས་པའི་ཁང་བ་འདིའི་ཕྱི་ངོས་ཐམས་
ཅད་ཁང་བརྩེགས་རྙིང་བ་གཞན་དག་དང་འདྲ་བར། ད་ལྟ་སྐྱ་
ཤུར་ཤུར་ལོ་ཟླ་གང་ཞིག་གི་གདུག་རྩུབ་ལ་འཁང་ར་བྱེད་བཞིན་
པ་དང་འདྲ། ན་ནིང་དོ་ཚིགས་གསར་དུ་བརྒྱབ་པའི་གཡོན་
ཕྱོགས་ཀྱི་དགེ་རྒན་ཚོའི་སྡོད་ཁང་དེ་དག་གི་གམ་ན། ཁང་ཤར་
226



མི་རབས་ཤིག་གི་ཉིན་འགའ།
，
འདི་ལ་དུས་རབས་ཀྱི་ཁྱད་ཆོས་གང་ཡང་གླེང་དུ་མེད་ལ། ལོ་
རྒྱུས་ཀྱི་ཁྱད་ཆོས་ཀྱང་གཏན་ནས་གླེང་རིན་མི་འདུག ཕལ་ཆེར་
ཁང་ཤར་འདིའི་གནས་སྟངས་ནི་མི་སུས་ཀྱང་རྟོགས་དཀའ་བའི་
འཇིག་རྟེན་གཞན་ཞིག་གི་གནད་དོན་ཆེན་པོ་ཞིག་ཡིན་པ་འདྲ།
དགོང་ཚོགས་འཚོགས་ལ་ཉེ་དུས། ངས་སྐད་ཡིག་གི་ལས་
བྱར་བརྩི་རུང་བའི་རྩོམ་རིག་སྐོར་གྱི་དཔྱད་རྩོམ་དེ་བྲིས་ཚར་
དུ་བཅུག་རྗེས། ཐད་ཀར་དཔལ་ཆེན་རྡོ་རྗེའི་མལ་ཤག་ཏུ་སོང་
བ་ཡིན། ཁོའི་དགའ་རོགས་མས་ང་ལ་སྣེ་ལེན་བཟང་བོ་བྱས་ན་
ཡང་། ཁོ་མོའི་མིག་མདངས་ལས་འཕྲོས་འོངས་པའི་གཡོ་སྒྱུའི་
འོད་མདངས་དེས། ང་ལ་མི་དེར་འབྲེལ་འདྲིས་བྱེད་དཀའ་བའི་
སྣང་བ་ཞིག་དབང་མེད་དུ་སྐྱེ་རུ་བཅུག དེ་བས་དུས་ཡུན་རིང་
བོ་ཞིག་ལ་ང་ཚོས་ཕན་ཚུན་བར་སྤྱིར་བཏང་གི་ཁ་བརྡ་ཙམ་བྱས་
རྗེས། རང་རང་སར་ཁ་རོག་གེར་མི་འདུག་ཐབས་མེད་བྱུང་།
མི་ནི་མ་གཞི་ནས་འདི་འདྲ་ཞིག་ཡིན་པ་འདྲ་སྟེ། ཁ་རོག་
གེར་སྡོད་དུས་ད་གཟོད་ཉེ་འགྲམ་གྱི་བྱ་དངོས་མང་བོ་ཞིག་སྔར་
ལས་ཀྱང་ཆ་མེད་རྒྱུས་མེད་ཅིག་དང་། ཐ་ན་རང་གི་ཆེས་བློས་
ཐུབ་ཀྱི་གྲོགས་པོ་དེ་ཡང་གཏན་ནས་ངོ་ཤེས་མ་མྱོང་བའི་མི་
གཞན་ཞིག་ཏུ་གྱུར་འགྲོ། སྐབས་ལ་ལར་མིའི་མིག་མདངས་ཀྱིས་
ཀྱང་སྐད་ཆ་མང་བོ་ལྷུག་པོར་བརྗོད་འོངས། མིག་མདངས་དེ་
227



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དག་ནི་རྒྱང་རིང་གི་དགྲ་ཕྱོགས་ནས་འོངས་པའི་མདའ་མོ་ཁྲི་
ཕྲག་མང་བོ་དང་འདྲ་བར། དམིགས་འབེན་དུ་གྱུར་བའི་བདག་
གི་སྙིང་ཁར་གཟས་ནས་ཤོར་ཡོང་། །
ཅང་མ་འགོར་བར་ངས་རང་ཉིད་དཔལ་ཆེན་རྡོ་རྗེའི་
ཉལ་ཁང་དུ་ཡོང་དོན་གང་ཡིན་མོག་མོག་ཏུ་འགྱུར་བཞིན་པ་
ཚོར། གལ་ཏེ་ངའི་སེམས་ཁམས་འདི་ལ་དཔལ་ཆེན་རྡོ་རྗེ་ཚང་
གི་དྲོད་ཁོལ་གཞན་ཞིག་གིས་སྐུལ་མ་བྱས་ཚེ། ངས་རང་གི་ཡོང་
དོན་གསལ་བོ་ཞིག་ཁོ་གཉིས་ལ་བཤད(དོན་དུ་ངས་ཀྱང་རང་
གི་ཡོང་དོན་གསལ་བོ་ཞིག་མི་ཤེས་པར་འདུག)ངེས་མོད། ད་
ལྟའི་ང་ལ་མཚོན་ན་ཕྱིར་རང་ཉིད་ལ་ནག་ཉེས་ཆེན་པོ་ཅི་
ཞིག་བསགས་པ་བཞིན་སྐད་ཆ་ཅི་ཡང་བཤད་མི་འདོད་པར་
གྱུར། འདོད་ཕྱོགས་ཤིག་གི་དབང་དུ་བཏང་ན་ངས་རང་གི་བག་
ལ་ཞ་བཞིན་པའི་སེམས་ཁམས་འདི་ལ་སྙིང་སྟོབས་ཆེན་པོ་ཞིག་
བསྩལ་ཏེ། བཤད་འདོད་པ་མཐའ་དག་གཅིག་ཀྱང་མ་ལུས་པར་
ཕ་རོལ་བོར་བཤད་ཆོག་ཅིང་། མ་འོངས་པའི་མ་འོངས་པ་ཞིག་
ལ་བདག་གིས་ཅི་ཞིག་ལས་འདོད་ཡོད་པ་དང་། ཐ་ན་བདག་
གི་རྨི་ལམ་ལྟ་བུའི་མཚན་ཉིད་སྨྲ་བའི་མཁས་པ་ཞིག་ཏུ་འགྱུར་
རྒྱུ་ཡིན་པའི་ཕུགས་བསམ་དེ་དག་ཀྱང་ཁོ་གཉིས་ལ་མ་ལུས་པར་
བཤད་ཆོག
228



མི་རབས་ཤིག་གི་ཉིན་འགའ།
མི་ལོ་ཉི་ཤུ་ལ་ཡང་བུད་མེད་པའི་བྱིས་པ་ཞིག་གི་ཆ་
ནས། ངའི་ཁོག་ལ་དྲན་པ་ཁ་ནས་བཤད་མི་ཐུབ་པའི་ཁ་ཞེ་
གཉིས་འགལ་དུ་གྱུར་བའི་བྱ་སྤྱོད་འདི་ནི་ནོངས་འགྱོད་ཆེན་པོ་
ཞིག་མ་ཡིན་ནམ། གལ་ཏེ་བདག་གི་བྱ་སྤྱོད་འདི་སྨྲ་བ་ཉུང་བའི་
གཤིས་ཀ་ཞིག་ཡིན་པའི་དབང་དུ་བཏང་ན། ང་ལ་ནོངས་འགྱོད་
སྐྱེས་དགོས་དོན་མེད་མོད། སྔོན་ཆད་ནས་ངས་རང་གི་གཤིས་ཀ་
འདིས་བཀག་སྡོམ་ཐེབས་པའི་འདས་སོང་གི་དྲན་པ་རེ་རེར་སླར་
ཡང་དྲན་གསོ་བྱེད་སྐབས། རང་ཉིད་རང་ལ་ཡིད་ཆད་དྲག་པོ་
སྐྱེས་དགོས་བྱུང་།
དེ་ལྟར་ཡུན་རིང་ཞིག་ལ་ཁ་རོག་གེར་བསྡད་རྗེས། ངས་དེ་
འདྲའི་དབུགས་ཀྱི་རྒྱུ་བ་གཅོད་པར་བྱེད་འདྲའི་ལྷིང་འཇགས་
མིན་ལ་ཞི་འཇམ་ཡང་མིན་པའི་མཁའ་དབུགས་དེར་གཏོར་
བརླག་བྱ་ཆེད། དཔལ་ཆེན་རྡོ་རྗེ་ལ་ཁོའི་འདས་སོང་གི་བྱ་བ་དེ་
དག་ལས་སློབ་གྲྭ་ནས་ཕྱིར་ཕུད་དགོས་དོན་ལ་དོགས་འདྲི་བྱས་
པ་ཡིན། ཡང་གཅིག་བཤད་ན་འདི་ནི་བདག་གི་དོ་དགོང་གི་
ཡོང་དོན་ཡིན་པར་བཤད་ཆོག
“ཁྱེད་རང་སློབ་ཆེན་ནས་མཐར་མ་ཕྱིན་ཟེར་བ་ངོ་མ་ཡིན་
ནམ”
“ཡིན། ངས་ད་ལྟ་རང་ཉིད་སློབ་གྲྭ་དེའི་སློབ་མ་ཡིན་པ་
229



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བརྗེད་འདུག”
“བདག་གི་གོ་ཐོས་ལྟར་ན་ཁྱོད་རང་སློབ་མཐར་ཕྱིན་ལ་ཉེ་
དུས་སློབ་གྲྭ་དེ་ག་ནས་ཕྱིར་ཕུད་པ་རེད་ཟེར་བ་བདེན་ནམ”ངའི་
ཁོ་རང་སློབ་གྲྭ་དེ་ནས་ཅིའི་ཕྱིར་སྒོར་ཕུད་པའི་སྐོར་འདྲི་མ་
ཕོད། རྒྱུ་མཚན་ནི་ཁོས་ད་ལྟ་སློབ་གྲྭ་དེའི་སློབ་མ་ཡིན་པ་བརྗེད་
འདུག་ཅེས་བཤད་པ་ལ་གཞིགས་ན། འདས་སོང་བའི་དོན་རྐྱེན་
དེ་དག་ཡང་བསྐྱར་གླེང་འདོད་ཡོད་ཀྱིན་མེད་པ་འདྲ།
“ང་སློབ་གྲྭ་དེ་འདྲའི་སློབ་མ་ཞིག་ཏུ་ནམ་ཡང་འགྱུར་
འདོད་མེད་པས་ཕྱིར་ཕུད་པ་རེད་ཟེར་དགོས་དོན་ཡོད་དམ”
“འོ་ན་ཁྱོས་སློབ་གྲྭ་དེར་སློབ་སྦྱོང་བྱེད་དུས་རང་མོས་སྙན་
ངག་བྲིས་མྱོང་ངམ”
“རང་མོས་སྙན་ངག་ཅེས་ན་བཤད་དཀའ་ཡང་། ངས་
རང་གི་སེམས་པ་མཚོན་པའི་སྙན་ངག་རྐང་ཆག་མ་འགའ་བྲིས་
མྱོང་། ཡིན་ན་ཡང་ང་སྙན་ངག་ལ་མི་དགའ། མི་གཞན་གྱིས་
བྲིས་པའི་སྙན་ངག་རིག་ན་དེ་ནི་དུས་ཚོད་འཕྲོ་ལྷག་ཏུ་གཏོང་
སྤྱད་ཅིག་ཡིན་པར་འདོད་ཡོད” ་་
དར་ཅིག་ལ་ཁང་མིག་ཧྲིལ་བོ་དམག་འཁྲུག་ཡོངས་སུ་
མཇུག་སྒྲིལ་རྗེས་ཀྱི་གཡུལ་ས་ཞིག་དང་འདྲ་བར་ལྷིང་འཇགས་
སེར་སོང་། དོན་དག་མང་བོ་ཞིག་ང་ཚོས་ཁ་བརྡ་ཙམ་གྱིས་
230



མི་རབས་ཤིག་གི་ཉིན་འགའ།
ཐག་གཅོད་དཀའ་ན་ཡང་། ངས་དཔལ་ཆེན་རྡོ་རྗེའི་སྐད་ཆ་རེ་
རེར་ཕྱིར་འདང་བརྒྱག་དགོས་སོང་། ཏག་ཏག་འདི་འདྲའི་དུས་
སུ། ངས་ང་དང་དཔལ་ཆེན་རྡོ་རྗེ། ད་དུང་ཁོའི་དགའ་རོགས་
མ་གསུམ་པོ་འཚོ་བའི་འཐབ་འཁྲུག་ཁྲོད་ཁྱོད་ཤི་ང་གསོན་གྱི་
དགྲ་བོ་རེ་རེར་རྟོག་བཟོ་བྱས་ཏེ། དམག་འཁྲུག་ཡོངས་སུ་མཇུག་
རྫོགས་པ་ན་ལྷོག་ལྷོག་འཕྱུར་མྱོང་བའི་ཚེ་སྲོག་གི་ཁྲག་རྒྱུན་དེ་
ཆད་ལ་ཉེ་འདུག་པའི་སྣང་བ་བྱུང་། བདག་གི་རྣམ་རྟོག་མིན་
ན། ཁང་བ་འདིའི་ཕྱི་རོལ་ནས་ཀྱང་མི་རྣམས་ཀྱིས་ཚར་མེད་
བསྒྱུར་དུ་མེད་པའི་དམག་འཐབ་ཞིག་ལ་གྲ་སྒྲིག་གི་མགོ་རྩོམ་
ཞིང་། མི་རེ་རེའི་སེམས་ཁོང་ན་ཉར་བའི་འཚོ་བའི་རེ་སྨོན་གྱི་
ཞིང་ས་དེར། སྔོ་ལྗང་གི་འཇིག་རྟེན་ཞིག་གཏན་ནས་གཏན་དུ་
གནས་མ་མྱོང་བའི་སྡུག་བསྔལ་ཇི་འདྲའི་ཆེ་ཨང་སྙམ། །
ཁོའི་དགའ་རོགས་མས་ངེད་གཉིས་ཀྱི་ཇ་ཕོར་ལ་ཇ་ཁ་
སྣོན་བྱས་རྗེས་ཕྱིར་རང་གི་འདུག་སྟེགས་སུ་བསྡད་སོང་། ཁོའི་
སྐྱེས་གཟུགས་དང་ཁྲ་ཆིལ་ལེར་ཡོད་པའི་མིག་ཟུང་གི་ཕྱོགས་དེ་
ན། བདག་གིས་སྔོན་ཆད་ཕ་ཡུལ་རི་གྲོང་ནས་རིག་མྱོང་བའི་བུ་
མོ་ཞིག་དང་འདྲ་སའི་མཛེས་པ་ཞིག་ཡོད་ན་ཡང་། མིག་ཟུང་
ལས་འཕྲོས་འོངས་པའི་གཡོ་སྒྱུའི་འཛུམ་མདངས་དེས། ང་ལ་བུ་
མོ་འདི་ནི་ཕྱི་ཚུལ་ཙམ་གྱིས་རྒྱུས་ལོན་འབྱུང་སླ་བའི་མི་དྲང་མོ་
23l



བོད་ཀྱི་དེང་རབས་བརྩམས་སྒྲུང་དཔེ་ཚོགས། །
ཞིག་མིན་པའི་ར་སྤྲོད་བྱུང་།
“འོ་ན་ཁྱེད་ཀྱིས་ང་ལ་སྙན་ངག་རྐང་ཆག་མ་དེ་དག་མ་
བྲིས་སྔོན་གྱི་ཀུན་སློང་དང་བྲིས་རྗེས་ཀྱི་བརྗོད་སྙིང་སྐོར་རགས་
བསྡུས་ཤིག་བཤད་ཆོག་གམ”
“ངས་སྙན་ངག་དེ་དག་མ་བྲིས་སྔོན་ལ། སྐབས་དེའི་སྟོན་
མཇུག་གི་རྣམ་པས་རྒྱུན་དུ་ང་ལ་སྐྱོ་གདུང་གི་ཡིད་འགྱུར་དྲག་
པོ་ཞིག་སྐྱེས་སུ་བཅུག འོན་ཀྱང་ཡིད་འགྱུར་དེ་དག་དང་བདག་
གིས་བྲིས་པའི་སྙན་ངག་གི་བར་ན་འབྲེལ་བ་ཅི་ཞིག་ཡོད་པ་ངས་
མི་ཤེས། གོང་ནས་བཤད་པ་ལྟར་ང་རང་སྙན་ངག་ལ་དེ་འདྲའི་
དགའ་བོ་མེད་པས། དེ་ནི་ངའི་སེམས་ཀྱི་དྲན་འཆར་ཙམ་པོ་བ་
ཞིག་ལ་བརྩི་བ་ལས། དེའི་ཤུགས་ན་བརྗོད་སྙིང་ཅི་ཞིག་མཚོན་
ཡོད་པའི་ཐད་ང་ལ་ཡང་བཤད་རྒྱུ་ཅི་ཡང་མེད།”
“ཁྱེད་ལ་མཚོན་ན། སྔོན་ཆད་སློབ་གྲྭ་དེ་ག་ནས་མཐར་
ཕྱིན་འཛིན་ཡིག་ཀྱང་མ་ལོན་པར་ཕྱིར་བུད་པ་ལ་འགྱོད་པ་མི་
སྐྱེས་སམ”ངས་ཁོའི་དགའ་རོགས་མ་ངེད་གཉིས་ཀྱི་གམ་ན་ཡོད་
པ་ཡོངས་སུ་བརྗེད་འདུག དྲི་བ་འདི་འདྲ་ཞིག་དྲིས་བར་སེམས་
གཏིང་ནས་འགྱོད་པ་སྐྱེས་བྱུང་། །
དཔལ་ཆེན་རྡོ་རྗེ་ལ་ཅི་ཞིག་བྱུང་སོང་བ་ལྟར་རང་གི་
འདུག་སྟེགས་སུ་ཀྲོང་ངེར་བཙོག་འདུག་ཅིང་། ཕལ་ཆེར་སློབ་
232



མི་རབས་ཤིག་གི་ཉིན་འགའ།
ཆེན་གྱི་འཚོ་བ་གང་ཞིག་ལ་བསམ་བློ་གཏོང་བཞིན་པ་དང་འདྲ།
“ད་ལྟ་ངས་འདས་སོང་གི་བྱ་བ་གང་ལ་ཡང་བསམ་བློ་
གཏོང་འདོད་མེད། ང་རང་སྔོན་ཆད་ནས་སྙན་ངག་ལ་དགའ་
མ་མྱོང་། མ་འོངས་པ་ན་ཡང་དགའ་མི་སྲིད། སྔོན་ཆད་ཀྱི་བྱས་
ཉེས་དེ་དག་ལ་ང་འགྱོད་པ་ཡང་སྐྱེས་མ་མྱོང”
ཁང་མིག་ནང་ཧྲིལ་བོ་སླར་ཡང་ལྷིང་འཇགས་སུ་གྱུར་
ནས་ཡང་བསྐྱར་དབུགས་ཀྱང་འབྱིན་དཀའ་བའི་ཚད་ལ་
བསླེབས། དཔལ་ཆེན་རྡོ་རྗེ་དང་ཁོའི་དགའ་རོགས་མ་གཉིས་
ལ་དེ་འདྲའི་ཚོར་སྣང་མེད་ཀྱང་སྲིད། དེ་བས་ང་རིམ་གྱིས་ཁོའི་
དགའ་རོགས་མའི་སྟེང་ལ་འཚིག་པ་ཟ་འོངས། གལ་ཏེ་ཁོ་མོས་
ཀྱང་ཡིན་མིན་གྱི་སྐད་ཆ་ཚིག་འགའ་བཤད་ཡོད་ཚེ། ཁང་མིག་
འདིར་སྤྲོ་བ་གཞན་ཞིག་ཡོད་ཀྱང་སྲིད་མོད། ད་ལྟ་ཁང་མིག་
འདིའི་མཁའ་དབུགས་སྔར་ལས་ཀྱང་ཇེ་སྡུག་ཇེ་བཙོག་ལ་འགྲོ་
བཞིན་འདུག
ཡང་གཅིག་བཤད་ན། དེ་འདྲའི་སྤྲོ་སྣང་གི་མཁའ་
དབུགས་ཤིག་གིས་ངའི་སེམས་ཁམས་འདི་ལ་སྤྲོ་བ་འཕེལ་དུ་
འཇུག་ཐུབ་བམ། གནས་སྐབས་སུ་སེམས་ཀྱི་འགྱུར་བ་འདི་
གཞན་ལ་བསྒྱུར་ཐུབ་པའི་དབང་དུ་བཏང་རུང་། འཚོ་བ་དངོས་
ཀྱི་ཁྲོད་ནས་ཡང་བསྐྱར་སྡུག་གི་མུན་པས་བཏུམས་འགྲོ་བ་མ་
233



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡིན་ནམ། སྡུག་བསྔལ་ལ་མཐའ་མེད་པ་ཇི་བཞིན། སེམས་ཀྱི་ན་
ཟུག་ལ་སྐད་ཅིག་གི་ལོག་མལ་འཚོལ་བ་འདི་ཡང་མིའི་རིགས་ཀྱི་
གཤིས་ཀའི་ཐོག་གི་ཞན་ཆ་ཞིག་ཅི་ལ་མིན།
ང་རང་དཔལ་ཆེན་རྡོ་རྗེ་ཚང་ནས་ཕྱིར་ཡོང་དུས་ས་ཡོངས་
སུ་རུབ་འདུག ལམ་འགྲམ་ན་ཡལ་ག་རེངས་པོར་གྱུར་ཡོད་པའི་
ལྕང་སྡོང་དེ་རྣམས་ཀྱིས་གྲིབ་མ་ནག་པོ་ཞིག་རང་གི་ཉེ་འགྲམ་
ནས་ཐག་ཚད་གཅིག་གི་བར་དུ་བསྲིངས་འདུག ལམ་གྱི་གཡས་
གཡོན་གཉིས་སུ་ཀེ་རེར་འགྲེང་འདུག་པའི་ལམ་སྒྲོན་དེས། མུན་
ནག་གི་ཁྲོད་ནས་རང་ཉིད་ཁོ་ནར་དབང་བའི་དཀར་ས་ཞིག་
བདག་བཟུང་བྱས་ཏེ། ཁོར་ཡུག་གི་མུན་པ་ལ་འགོག་རྒོལ་བྱེད་
ཅི་ཐུབ་བྱེད་ཅིང་། དུས་ཚོད་ཀྱི་བཞུར་རྒྱུན་ལ་སྔ་ན་མེད་པའི་
ཕྱིར་དྲན་གྱི་བག་ཆགས་སྣ་ཚོགས་བགོ་བཞིན་འདུག།
དགོང་ཚོགས་གྲོལ་མེད་པས་སློབ་གྲྭའི་ཁོར་ཡུག་གི་ལྷིང་
འཇགས་ལ་སུས་ཀྱང་གཏོར་བརླག་བྱས་མི་འདུག གལ་ཏེ་ང་
རང་སྙན་ངག་པ་ཞིག་ཡིན་པའི་དབང་དུ་བཏང་ཚེ། མུན་ནག་
གི་འཇིག་རྟེན་འདིའི་ངོ་གདོང་ལ་ཞེ་གཏིང་ནས་བསྟོད་བསྔགས་
ཕུལ་ཆོག མི་རྣམས་སྐྱེས་མ་ཉིད་ནས་མུན་ནག་ལ་མི་དགའ་
ཞིང་མུན་ནག་ལ་འཇིགས་སྐྲག་སྐྱེས་བཞིན་ཡོད་ན་ཡང་། སྐབས་
ལ་ལར་མུན་ནག་གི་པང་ནས་འཇམ་པོ་གདན་ཞིག་ནར་མར་
234



མི་རབས་ཤིག་གི་ཉིན་འགའ།
བཏིངས་བཞག་སྟེ། སུ་ཞིག་གིས་སྒུག་མེད་རུང་སེམས་ཀྱི་ན་
ཟུག་མཐའ་དག་དར་གཅིག་ལ་ཚོད་མེད་དུ་བྱོ་རྗེས། རང་གི་
རིན་ཐང་རང་གིས་བསྐྲུན་ཆོག ཡང་ན་མེད་བརླག་ཏུ་བཏང་
ཆོག མུན་ནག་དང་འོད་སྣང་། འོད་སྣང་དང་མུན་ནག སུ་
ཞིག་གི་རྣམ་ཤེས་མུན་ནག་དང་འོད་སྣང་གི་མཐའ་མཚམས་ཀྱི་
སྐུད་པའི་སྟེང་ན་ཐེ་ཚོམ་གྱི་རྒྱ་རུ་ཚུད་ཡོད་དམ། །
ང་སློབ་ཁང་དུ་མ་སོང་བར་ཉལ་ཁང་ལ་འགྲོ་འདོད་བྱུང་
བས། ཕྱིར་འགྲིམས་སློབ་མའི་མལ་ཤག་རྒྱབ་ཀྱི་ལམ་ཕྲན་ཞིག་
ཡོད་པ་དེ་དེད་ནས་ཉལ་ཁང་དུ་ལོག་པ་ཡིན། ད་ནི་དགུན་ཁ་
ལ་ཡོངས་སུ་བསླེབས་འདུག དགུན་ཁའི་ཁ་དོག་དེ་དག་གིས་ང་
ལ་དྲན་སྣང་གང་འདྲ་ཞིག་སློང་སྲིད་དམ། བདག་གིས་ཇི་ལྟར་
བྱས་ན་ད་གཟོད་དགུན་ཁའི་ཐལ་མདོག་གི་རླབས་རྒྱུན་དེའི་
ཁྲོད་ན། ང་ལ་དྲོད་ཁོལ་གྱི་གནས་མལ་ལེགས་པོ་ཞིག་ཡོད་སྲིད་
དམ། ཕལ་ཆེར་ཡོད་སྲིད་ནའང་ཐང་།
235



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལེའུ་བཅུ་གཅིག་པ།
བར་རྒྱུགས་བླངས་རྗེས་ཀྱི་གཟའ་འཁོར་གཉིས་རིང་
ལ། ངས་མུ་མཐུད་དུ་དཔེ་མཛོད་ཁང་ནང་སྐོམ་པ་ཆུ་འདོད་
ལྟར་དཔེ་ཀློག་གི་ལས་ལ་ཞུགས་ནས། རང་གི་སྔོན་ཆད་ཆུད་
ཟོས་སུ་སོང་བའི་དུས་ཚོད་དེ་དག་ལ་ཁ་གསབ་བྱས། དཔེ་ཀློག་
གི་འཚོ་བ་འདིས་བདག་གི་མདུན་ལམ་ལ་སྔ་ན་མེད་པའི་འགྱུར་
ལྡོག་གང་ཡང་བྱུང་དུ་མ་བཅུག་པའི་ཁར། སློབ་གྲྭའི་ཁོར་ཡུག་
འདི་སྔར་ལས་ཀྱང་ཇེ་ཆུང་ལ་སོང་བའི་ཉམས་སྣང་ཇེ་དྲག་ནས་
ཇེ་དྲག་ཏུ་བཏང་། སློབ་གྲོགས་དང་དགེ་རྒན། ཐ་ན་རང་ཉིད་
དང་སེམས་ཀྱི་བར་ཐག་ཆེས་ཉེ་བའི་ཕ་ཡུལ་གྱི་ཉེ་མི་རྣམས་ལ་
ཡང་འབྲེལ་འདྲིས་བྱེད་པའི་དུས་ཚོད་ཇེ་ཉུང་ལ་སོང་། དེ་ལས་
ཀྱང་ཆེས་མངོན་གསལ་གྱི་འགྱུར་ལྡོག་ཅིག་ནི་ངས་མི་རྣམས་ལ་
ཁ་བརྡ་བྱེད་པའི་ཁ་གྲངས་ཇེ་ཉུང་ལ་སོང་བ་དེ་རེད། གྲོགས་པོ་
རུ་བགྲངས་རུང་བའི་དཔལ་ཆེན་རྡོ་རྗེ་ངའི་བག་ཆགས་ཀྱི་ཡོལ་
བའི་ངོས་ནས་རིམ་གྱིས་མག་མོག་ཏུ་འགྱུར་བཞིན་འདུག རྒྱུན་
ལྡན་གྱི་སློབ་ཁྲིད་ལས་གཞན། ང་ལ་མི་གཞན་གྱིས་ཚུར་ཁ་
བརྡ་བྱེད་མཁན་མེད་ལ། སྐབས་ལ་ལར་དགེ་རྒན་གྱིས་དྲི་བ་
རེ་བཏོན་ཚེ་ངས་རང་ཚོད་ཀྱིས་དྲིས་ལན་སྟབས་བདེ་རེ་བཏབ་
236



མི་རབས་ཤིག་གི་ཉིན་འགའ།
སྟེ། སློབ་སྐབས་སྔོན་མ་ལྟར་དྲིས་ལན་ལ་སྤྲོས་བརྗོད་བྱེད་པའི་
ངལ་བ་ཡོངས་སུ་སྤངས་པ་ཡིན།
དཔེ་ཀློག་གི་འཚོ་བ་ནི། མི་རྣམས་ལ་མཚོན་ན་བདེ་སྐྱིད་
བསྐྲུན་པའི་གཞི་མ་དང་། མི་ཚེ་རིང་མོ་འདི་ཀུན་ལས་མཆོག་
ཏུ་འགྱུར་བར་ལག་ཆ་གལ་ཆེན་ཞིག་ཐོབ་རེའི་འདུན་པ་ཆེ་ན་
ཡང་། ངས་ནམ་ཡང་དཔེ་ཀློག་ནི་འཚོ་བ་རོལ་སྟངས་ཤིག་ལས་
དེ་མ་ཡིན་པའི་ནུས་པ་གཞན་ཞིག་ཡོད་པ་མ་མཐོང་། དཔེ་ཀློག་
གི་འཚོ་བ་བརྒྱུད་ནས་ང་ལ་སྔར་མེད་སེམས་ཁུར་གྱི་སྡུག་བསྔལ་
མང་བོ་བསྐྱལ་ཡོང་ཞིང་། སྐབས་ལ་ལར་མཛེས་སྡུག་གི་བསླུ་
བྲིད་མང་བོས་ངའི་སེམས་གཏིང་ལ་མི་མངོན་པའི་རྨ་ཁ་ཡང་
བཟོས་མྱོང་།
ནམ་རྒྱུན་འཚོ་བའི་ཁྲོད་ཀྱི་བདག་གི་བྱ་སྤྱོད་འདི་དག་
ཀྱང་མཐར་གཏུགས་ན་དཔེ་ཀློག་གིས་ང་ལ་བྱིན་པའི་བཟོ་བཅོས་
ཤིག་མིན་ནམ། དེའི་མཇུག་འབྲས་ནི་ང་རང་མི་གྲལ་ནས་བུད་
པ་ལྟ་བུའི་ཁེར་རྐྱང་གི་སྡུག་བསྔལ་མང་བོ་ཞིག་སེམས་ཀྱིས་མི་
ཐེགས་བཞིན་དུ་འཁུར་དགོས་པ་བྱུང་། དེ་བས་བདག་གིས་
དཔེ་ཀློག་གི་འཚོ་བ་འདིས། མི་ཚེའི་ཁ་དོག་ལ་གཞན་ལས་ལྷག་
པའི་མཛེས་སྡུག་ཅིག་བསྐྲུན་ཐུབ་རྒྱུའི་རེ་བ་གཏན་ནས་བཅིངས་
མེད། ངས་རང་ཉིད་ཀྱི་མི་ཚེ་མཇུག་རྫོགས་པ་དང་དཔེ་ཀློག་གི་
237



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འཚོ་བ་ཡང་མཇུག་རྫོགས་འགྲོ་བར་ཡིད་ཆེས་བྱེད་ཅིང་། ངས་
མི་ཚེ་གང་བོར་དཔེ་ཆ་ཐམས་ཅད་ཀློག་ཐུབ་པའི་དབང་དུ་
བཏང་ན་ཡང་། ང་རང་གཞན་ལས་ཁྱད་དུ་འཕགས་པ་ཞིག་
ཏུ་འགྱུར་མི་སྲིད་ཅིང་། གཞན་ལས་ཁྱད་དུ་འཕགས་པ་ཞིག་ཏུ་
འགྱུར་ཐུབ་པའི་རེ་བ་ནམ་དུས་ཀྱང་བཟུང་མེད། དེ་བཞིན་དུ་
ང་རང་སློབ་གྲྭ་ཆེན་མོ་བ་ཞིག་ཡིན་པའི་ངོས་ཐད་ནས། གནད་
དོན་མང་བོ་ཞིག་ལ་རང་གི་ལངས་ཕྱོགས་ལྟར་ལྟ་ཚུལ་གསར་བ་
ཡང་བཏོན་མ་མྱོང་། གནད་འགག་གི་སྐབས་སུ་ངས་རང་གིས་
ཀྱང་ཡིད་ཆེས་བྱེད་དཀའ་ཞིང་། གཞན་གྱི་བློ་ངོར་མི་ཤོང་བའི་
བྱ་བ་འཚར་བོ་དག་ཀྱང་ལས་སྲིད། །
སྐབས་འགར་མི་ལོ་འགའ་ཡི་དཔེ་ཀློག་གི་འཚོ་བ་
བརྒྱུད། ངའི་སེམས་རྒྱུད་ནས་མིའི་རིགས་ལ་ཅི་ཡིན་འདི་ཡིན་
མེད་པའི་སྙིང་རྗེ་ཉག་ཕྲ་བ་ཞིག་སྐྱེ་བཞིན་འདུག དེ་ནི་ཉེ་བའི་
མི་ལོ་འདི་དག་གི་རིང་ལ་བདག་གི་ཉེ་འགྲམ་གྱི་གསར་འགྱུར་
འདྲ་མིན་སྣ་ཚོགས་ལས། དབྱི་སི་ལན་པའི་རྒྱལ་ཁབ་འགའ་ཞིག་
ཏུ་མཐའ་མཚམས་དང་ཆོས་ལུགས་ཀྱི་ཆེད་དུ། མི་རྣམས་སྡུག་
བསྔལ་གྱི་གཡང་ལ་འདྲེན་པར་བྱེད་པའི་དམག་འཁྲུག་རྒྱུན་དུ་
བྱུང་ནས་མི་སེམས་སྐྱི་གཡའ་བར་བྱས་པའི་རྒྱུ་མཚན་ཡིན་ཡང་
སྲིད། གལ་ཏེ་གཞན་ལྟར་བདག་གི་དཔེ་ཀློག་ལ་འབྲས་བུ་ཞིག་
238



མི་རབས་ཤིག་གི་ཉིན་འགའ།
གཏན་འཁེལ་བྱ་དགོས་ཚེ། ཕལ་ཆེར་འདི་ཁོ་ན་སྤོབས་པ་ཆེར་
བསྐྱེད་ཀྱིས་གཞན་ལ་ངོམ་རུང་མོད། བདག་གི་རྨི་ལམ་དང་འདྲ་
བའི་ལྷག་བསམ་འདིའི་ལྕི་ཚད་ག་ཙམ་ཡིན་ནམ།
གལ་ཏེ་ང་ཡང་དམག་འཁྲུག་གི་ཁྲོད་གཞན་ལ་དམར་
འཛིང་བྱེད་མཁན་གྱི་འཐབ་མོ་བ་ཞིག་ཡིན་པའི་དབང་དུ་
བཏང་ན། ང་ལ་ད་རུང་མི་སེར་དང་མི་དམངས་ལ་བཅངས་
པའི་རླབས་ཆེ་བའི་དྲན་ཚུལ་འདི་འདྲ་ཡོད་སྲིད་དམ། ཁོ་བོར་
མཚོན་ན་འདི་ནི་འཇིག་རྟེན་ལྟ་ཚུལ་གསར་བ་ཞིག་ཆགས་པའི་
སྟ་གོན་ཡིན་ནམ། འདི་ནི་ཁེར་རྐྱང་གི་རྣམ་ཤེས་ཤིག་གིས་རང་
ཚོད་ལས་བརྒལ་བའི་མཛེས་སྡུག་གི་རྨི་ལམ་རྨིས་པའི་ཚུལ་ཡིན་
ནམ། མཚན་ཉིད་སྨྲ་བའི་མཁས་པ་ཞིག་ཏུ་འགྱུར་ལ་ཉེ་བའི་
བོད་ཀྱི་སློབ་གྲྭ་ཆེན་མོ་བ་ཞིག་གི་མ་འོངས་པའི་རྨི་ལམ་ཡིན་
ནམ། དེ་ལས་ཀྱང་རྒྱང་རིང་བའི་སྙན་ངག་གི་ཞིང་ཁམས་ལ་
མྱུལ་འདོད་བླ་ལྷག་ཏུ་ཆེ་བའི་སྙན་ངག་པ་ཞིག་གི་མཐར་མཐུག་
གི་དགོངས་པ་རླབས་ཆེན་དེ་ཡིན་ནམ། ཡང་ན་ཉེ་འཁོར་གྱི་མི་
ཀུན་པོས་སྙིང་རྗེའི་ཡུལ་དུ་གྱུར་བའི་བོད་ཀྱི་སློབ་གྲྭ་ཆེན་མོ་བ་
ཞིག་གི་བསམ་བློ་དེ། རྒྱ་ཡན་ཏུ་བཏང་དྲགས་ནས་རང་དགར་
རྒྱུད་ལ་སྐྱེས་པའི་ཉག་ཕྲ་བའི་འདོད་ཚུལ་ཉི་ཚེ་བ་ཞིག་ཡིན་ནམ།
གང་ལྟར་དབྱི་སི་ལན་པའི་མི་སེར་དཀྱུས་མ་རྣམས་ཀྱི་
239



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དཀའ་སྡུག་གི་འཚོ་བའི་སྣང་བརྙན་དེ་དག་བརྙན་འཕྲིན་ལས་
མཐོང་ཐེངས་རེར། ངའི་སེམས་ཀྱི་སྡང་ཕྱོགས་ཅི་འདི་མེད་པར་
དབང་བསྒྱུར་བ་དེ་དག་གི་ཕྱོགས་སུ་སྐོར་མྱོང་བ་ནི་དོན་དངོས་
ཡིན། །
དེ་ལས་ཀྱང་གྲོང་བརྡལ་ཆུང་བ་འདིའི་གུ་དོག་པའི་སྲང་
ལམ་ཉུལ་ཐེངས་རེར། ལྭ་བ་ཚིལ་དྲེག་གིས་ཟིན་པའི་འབྲོག་པའི་
མི་སེར་དེ་དག་མཐོང་མ་ཐག་དང་། རྐང་ཆག་ལག་རྡུམ་གྱི་སྤྲང་
བོ་ཚོས་དཀའ་སྡུག་གི་རི་མོ་དེ་ངོ་གདོང་ཧྲིལ་བོར་འབུར་ཚུགས་
སུ་བརྐོས་ནས། དོགས་པ་དང་ངོ་ཚ་འདྲེས་མའི་ལག་ཟུང་ཉམ་
ཆུང་བ་རེ་མི་རྣམས་ཀྱི་སྡུན་ལ་བསྲིངས་ཏེ། སྙིང་རྗེ་ཙམ་པོ་བ་
ལ་རེ་སྒུག་བྱེད་བཞིན་པ་མཐོང་ཐེངས་རེ་རེར། ངས་འཇིག་རྟེན་
གོ་ལ་རིལ་མོ་འདིའི་སྒང་ན། འཚོ་བས་བས་མཐར་དེད་པའི་
དཀའ་སྡུག་གི་མི་སེར་དཀྱུས་མ་ག་ཙམ་ཡོད་དམ་སྙམ། མི་བུ་
འདི་དག་ནི་ངན་སོང་དང་དམྱལ་བའི་ཁམས་ན་དཀའ་སྡུག་གི་
རྣམ་སྨིན་མྱོང་བཞིན་པའི་རྣམ་ཤེས་དེ་དག་དང་ཁྱད་པར་ཅི་
ཞིག་ཡོད། ངས་ནམ་རྒྱུན་མི་སེར་དེ་དག་ནི་ས་འོག་ལ་སྦ་གསང་
ཐེབས་པའི་གསང་བ་ཞིག་ཡིན་པར་ཡིད་ཆེས་བྱེད་བཞིན་ཡོད།
མི་ལོ་འདི་དག་གི་སེམས་ཀྱི་འགྱུར་བ་དེ་དག་བརྒྱུད་
རྗེས་ང་ལ་བསམ་ཚུལ་འདི་འདྲ་ཞིག་བྱུང་སོང་། མི་དམངས་
240



མི་རབས་ཤིག་གི་ཉིན་འགའ།
ནི་སྟོབས་ཤུགས་ཆེས་ཤོས་སུ་བགྲང་ཆོག་ལ་མ་བགྲངས་ཀྱང་
ཆོག ལོ་རྒྱུས་ཀྱི་དཀྱོགས་མཚམས་རེ་རེར་མི་མང་གི་སྟོབས་
ཤུགས་མ་ཐོན་པ་མེད་ལ། སྟོབས་ཤུགས་དེ་དག་གི་ཕུགས་
བསམ་ཀྱང་མི་སྒེར་གྱི་འཚོ་ཐབས་ཀྱི་ཁེ་ཕན་དམིགས་འདུན་དུ་
མ་བཟུང་བ་མེད། སྐབས་ལ་ལར་དཀའ་སྡུག་གིས་འཚོ་བའི་མི་
སེར་དེ་དག་ལ་གདུང་སེམས་བཅངས་ནས་ང་ལ་འཁྲུལ་སྣང་སྣ་
ཚོགས་ཤིག་འབྱུང་ཞིང་། རང་ལ་བདོག་པའི་ནུས་པ་གང་ཞིག་
གིས་མི་དེ་རྣམས་ལ་ཕན་འདོགས་འདོད་ཀྱི་འདུན་པ་དྲག་པོ་
ཞིག་སེམས་རྒྱུད་ལ་རྒྱུན་དུ་འབྱུང་། །
མཚམས་ལ་ལར་མི་སེར་ཚོའི་རྨོངས་འཐོམས་ཀྱི་བྱེད་སྤྱོད་
དེ་དག་ལ་སྡང་སེམས་སྐྱེས་ཤིང་། མུན་འཐོམས་དང་བྲན་གཤིས་
ཀྱིས་མནར་བའི་མི་འདི་རྣམས་སྐད་ཅིག་དེ་ཉིད་ལ་བདག་གི་ཉེ་
འགྲམ་ནས་གཏན་ཏུ་ཡལ་འགྲོ་བར་རེ་སྒུག་བྱེད་པ་ལྟ་བུའི་ཐ་
ཤལ་བའི་བསམ་ཚུལ་ཡང་སྐྱེས་མྱོང་། །
ཡིན་ན་ཡང་ང་རང་ལོ་རྒྱུས་སྨྲ་བའི་མཁས་པ་མིན་པའི་
གནས་སྐབས་སུ། སློབ་གྲྭ་ཆེན་མོ་ནང་སློབ་གཉེར་བྱེད་བཞིན་
པའི་གནས་སྐབས་སུ། ང་ཡང་མི་སེར་དཀྱུས་མ་ཚོའི་གྲས་ཀྱི་མི་
ནུས་མེད་ཅིག་ཡིན་པ་ཚོར་བས། ཕྱིར་རང་གི་རྨོངས་འཐོམས་
དང་དཀའ་སྡུག་ལ་ཡིན་མུག་པ་ཚད་མེད་བྱུང་། དེ་བས། ཁོ་
24r



，
བོད་ཀྱི་དེང་རབས་བརྩམས་སྒྲུང་དཔེ་ཚོགས།
བོར་མཚོན་ན་ཡུལ་ཕྱོགས་འདི་ཙམ་ལས་འདས་པའི་མི་རིགས་
གཞན་གྱི་མི་དམངས་ཡོངས་སམ། ཡང་ན་དེ་ལས་ཀྱང་རྒྱ་ཆེ་
བའི་མི་རིགས་དང་དད་མོས་སྣ་ཚོགས་པའི་མིའི་རིགས་སྤྱི་ལ་
ཡང་སྙིང་རྗེ་སྒོམ་ཆོག འདི་ཁོ་ན་ད་གཟོད་ང་ལ་དབང་བའི་
རང་དབང་ཡིན། །
གཟའ་འཁོར་གཉིས་ཀྱི་དཔེ་ཀློག་གི་དུས་ཚོད་དེ་ལྟར་
འདས་སོང་། སློབ་གྲྭའི་ཁོར་ཡུག་ལ་འགྱུར་ལྡོག་གང་ཡང་མ་
བྱུང་། མི་རྣམས་ཀྱི་བསམ་བློ་ཡང་དུས་ཚིགས་ཀྱི་བརྗེ་སྤོར་བར་
ནས་རང་ཆེ་རང་མཐོང་ངང་རྒས་བཞིན་ཡོད་ཅིང་། སློབ་གྲྭའི་
འགོ་ཁྲིད་ནས་དགེ་བཟོ་བ་དང་། སློབ་མ་རིག་ཡག་ཅན་ནས་
རིག་རྟུལ་ཅན་སོགས་སུ་དང་གང་ཡིན་རུང་རྒས་བཞིན་པའི་
དུས་ཚོད་སྐད་ཅིག་མ་གཅིག་གམ། སེ་གོལ་གཏོགས་ཙམ་གྱི་དུས་
ཡུན་ནང་། རང་རང་གི་བདེ་བ་འབའ་ཞིག་གི་ཆེད་དུ་ཁྱོད་ཤི་
ང་གསོན་གྱིས་འགྲན་རྩོད་བྱེད་བཞིན་ཡོད། ལྷིང་འཇགས་ཀྱི་
གནས་སྐབས་ཡིན་ན་ཡང་འདྲ། ཟིང་ཟིང་གི་འཁོར་ལོ་བསྐོར་
བའི་དུས་ཡིན་ཡང་རུང༌། ལོ་རྒྱུས་ཀྱི་ཆུ་བོ་འདི་ལ་ཞུགས་ཚེ་
དལ་སྡོད་ཀྱི་རང་དབང་ཞིག་གཏན་ནས་མེད་པ་འདྲ། །
མཐོང་སྣང་གི་ཡོད་ཚད་འདི་ལྟར་ལྷིང་འཇགས་སུ་སྡོད་
པ་དང་། མི་རྣམས་དེ་ལྟར་སྨྱོས་པ་ལྟར་མདུན་དུ་རྒྱུགས་བཞིན་
242



མི་རབས་ཤིག་གི་ཉིན་འགའ།
པའི་འགལ་བ་འདིའི་ཁྲོད་ནས། སུ་ཞིག་གི་བསམ་བློ་ཁེར་རྐྱང་
དུ་སྡོད་པ་ནི་ཆེས་ཡིད་དུ་འོང་བའི་ཞིང་ཁམས་ལ་མྱུལ་བ་ལྟ་
བུའི་བདེ་སྐྱིད་ཅིག་ཏུ་བརྩིས་ཆོག་གམ། དེ་འདྲའི་གནས་སྐབས་
ཤིག་ཏུ་ང་ལ་བདེ་སྐྱིད་ཅིག་ཕལ་ཆེར་གཏན་ནས་ཐོབ་རེ་མེད་
ཀྱང་ངས་དེ་ལྟར་འདོད་མྱོང་། དེ་བས་ངས་སྔར་གྱི་དཔེ་ཆ་དེ་
དག་ལ་ལྟ་ཀློག་བྱེད་པའི་མཚམས་བཞག་ནས་ལོ་རྒྱུས་བསྟན་
བཅོས་ལ་ལྟ་ཀློག་བྱེད་མགོ་བརྩམས་པ་ཡིན། །
ཚལ་བའི་དེབ་དམར་ལ་ཤོག་གྲངས་ཉུང་ཤས་ཤིག་མ་
གཏོགས་མེད་ན་ཡང་དེའི་འགྲེལ་བ་དང་བཅས་པ་ནི་མི་རིགས་
དཔེ་སྐྲུན་ཁང་གིས་པར་བསྐྲུན་བྱས་པའི་དཔེ་དེབ་ཅུང་མཐུག་པོ་
ཞིག་འདུག ངས་རང་གི་ལོ་རྒྱུས་ཀྱི་ཤེས་བྱ་ཕྲ་མོ་ཙམ་ལ་བརྟེན་
ནས་འདི་འདྲའི་ལོ་རྒྱུས་ཀྱི་དེབ་ཐེར་ཞིག་ལ་བལྟ་བཞིན་པའི་
ཚུལ་དྲན་ན་སེམས་ནང་ནས་དགའ་སྤྲོ་ཚད་མེད་སྐྱེས་འོངས། ཐ་
ན་ང་རྒྱལ་ཡང་སྐྱེས་བཞིན་འདུག སྔོན་ཆད་དགེ་འདུན་ཆོས་
འཕེལ་གྱིས་བརྩམས་པའི་རྒྱའི་ལོ་རྒྱུས་ལས་བྱུང་བའི་བོད་ཀྱི་
རྒྱབས་རབས་ལས་ཚལ་བ་ཞེས་པའི་མཁས་པ་འདིའི་མཚན་གོ་
མྱོང་བས། ངས་ལོ་རྒྱུས་སྨྲ་བ་འདི་ཡང་རིག་པ་གྲི་ཁ་ལྟར་རྣོ་ཞིང་
ལོ་རྒྱུས་ཀྱི་ལྟ་ཚུལ་གསར་བ་འདོན་པར་སྤྲོ་བའི་མི་སྙིང་སྟོབས་
ཅན་ཞིག་ཡིན་པར་འདོད་ཡོད། །
243



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དེབ་དམར་ལ་ཡོངས་སུ་བལྟས་ཚར་ལ་ཉེ་དུས། ཐོག་མའི་
དུས་ཀྱི་སྤྲོ་སྣང་དང་བསམ་འདུན་དེ་དག་གཏན་ནས་མེད་པར་
གྱུར། ནར་མ་སོན་པའི་ང་ལ་མཚོན་ན་དེབ་ཐེར་འདིའི་ནང་
དུ་ཅི་ཞིག་བཤད་བཞིན་པ་གཏན་ནས་གོ་མ་བྱུང་། ངས་རང་
གི་ཡབ་མེས་ཚོས་ལོ་རྒྱུས་ཀྱི་ཆུ་བོའི་རྒྱུན་ནང་རླབས་ཆེ་བའི་
མཛད་འཕྲིན་ཅི་ཞིག་བསྐྱངས་འོངས་བའི་སྐོར་ལ་ལྟ་འདོད་པ་
ཡིན་མོད། དེ་ལས་ལྡོག་སྟེ་རྒྱའི་རྒྱལ་རབས་ཀྱི་སྲིད་སྐྱོང་གི་ལོ་
ཚིགས་མང་བོ་ཞིག་གུང་བསྒྲིགས་ནས་བཀོད་འདུག་པ་དང་། དེ་
ནས་རྒྱ་གར་དང་། མཇུག་མཐར་བོད་ཀྱི་ལོ་རྒྱུས་རགས་འབྲི་
བྱས་འདུག་པས། ལོ་རྒྱུས་ཀྱི་ཞལ་རས་དངོས་ལ་དམིགས་པའི་
དཀའ་སྡུག་གི་ལོ་ཟླ་དེ་དག་བྱེ་བྲག་སྣང་བརྙན་ཅན་ལྟར་གཅིག་
གཅིག་གཉིས་གཉིས་སུ་གསལ་བོར་བཀོད་མི་འདུག་པས། ངས་
ལོ་རྒྱུས་སྨྲ་བ་འདིའི་ཐུགས་དགོངས་ལ་ཡང་ཡང་འདང་བརྒྱག་
དགོས་བྱུང་། བདག་གི་ལོ་ན་ཚོད་ཆུང་བའི་བྱིས་བློའི་ཞན་ཆ་
འདིས། ངའི་ད་ལྟའི་གནས་བབས་དང་དྲན་ཚུལ་མང་བོ་ཞིག་
གཞན་གྱི་འཇིག་རྟེན་དང་ཁ་འཕྲོད་རྒྱུ་ནི་ཤིན་ཏུ་དཀའ་བ་ཚོར།།
དེ་ལས་ཀྱང་ནར་མ་སོན་པའི་ང་ལ་མཚོན་ན། ལོ་རྒྱུས་
དེབ་ཐེར་དང་རྩོམ་རིག་སོགས་གང་ཡིན་རུང་། མི་དམངས་
མང་ཚོགས་ཀྱི་ཁ་སྐད་ལ་ཁ་ཕྱོགས་པ་ནི་གཙོ་བོ་ཡིན་པར་འདོད་
244



མི་རབས་ཤིག་གི་ཉིན་འགའ།
ཡོད། དེ་ལས་ལྡོག་སྟེ་འཇིགས་འཇིགས་རྔམ་རྔམ་གྱི་རྗོད་བྱེད་
ཚིག་གི་ཕྲེང་བ་སྤེལ་བ་ནི་གཞན་ལ་སླུ་བྲིད་གཏོང་ཐབས་ཤིག་
ཡིན་པར་འདོད་ཡོད། དེ་བས་ངས་རང་ཉིད་མི་སྒྱིད་ལུག་ཅན་
ཞིག་མིན་པ་ར་སྤྲོད་པའི་ཚུལ་འཆོས་དེའི་ཆེད་དུ་ངས་དེ་མ་ཐག་
ཏུ་དེབ་དམར་ལ་ལྟ་མཚམས་བཞག་པ་ཡིན།
ཕྱི་ཉིན་ནས་བཟུང་ངས་ཡང་བསྐྱར་བོད་ཀྱི་ལོ་རྒྱུས་སུ་
མཁས་པའི་སྙན་གྲགས་འབར་མྱོང་བའི་འགོས་ལོ་གཞོན་ནུ་
དཔལ་གྱིས་བརྩམས་པའི་དེབ་ཐེར་སྔོན་པོར་ལྟ་ཀློག་བྱེད་མགོ་
བརྩམས།
མིང་དུ་གྲགས་པའི་ལོ་རྒྱུས་དེབ་ཐེར་འདིའི་ནང་དུ་མི་
དམངས་མང་ཚོགས་ཀྱི་ལས་ཀ་གང་ལས་པ་དང་། ཅི་ཞིག་
གསར་གཏོད་བྱས་པ། ཞིང་ལས་དང་འབྲོག་ལས་ལ་སོགས་པས་
མཚོན་དཔལ་འབྱོར་ཇི་ལྟར་སྤེལ་བ། དམག་འཁྲུག་གང་བྱུང་
བ། མཇུག་འབྲས་ཅི་འདྲ་བ། དབང་སྒྱུར་གྲལ་རིམ་སུ་དག་གིས་
ཐབས་ཇི་ལྟ་བུའི་སྒོ་ནས་སྲིད་ཀྱི་བྱ་གཞག་སྐྱོང་ལུགས། མིའི་
དབང་བོ་སུ་ཞིག་གིས་མི་དམངས་ལ་དཔལ་འབྱོར་ཐད་ལེགས་
ཆ་གང་ཞིག་བསྐྲུན་པ། ཞི་བདེའམ་འཆམ་མཐུན་གྱི་འཆར་
འགོད་གང་འདྲ་བྱས་པ་སོགས་འཇིག་རྟེན་དམངས་མིའི་འགྲོ་
ལུགས་སྣ་ཚོགས་ཕལ་ཆེར་བྲིས་མི་འདུག ཡིན་ན་ཡང་བོད་
245



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གངས་ཅན་གྱི་ལྗོངས་འདིར་གྲུབ་མཐའ་སྨྲ་བའི་སྐྱེས་མཆོག་དུ་
མ་འཁྲུངས་པ་དང་། དེ་དག་གི་འཁྲུངས་ཡུལ་དང་མཛད་པ་
འཕྲིན་ལས། སློབ་དཔོན་བསྟེན་ཚུལ་སོགས་ཤིན་ཏུ་ཞིབ་མོར་
བྲིས་ཡོད་པས་དུས་སྐབས་ཤིག་གི་བོད་མིའི་བསམ་བློའི་འཕེལ་
སྟོབས་དང་རྨི་ལམ་ཞིག་གི་ཁ་དོག་མཐོང་ཐུབ། །
ལོ་རྒྱུས་ཀྱི་བསྟན་བཅོས་དེ་གཉིས་ལ་ལྟ་ཀློག་རགས་རིམ་
ཙམ་བྱས་ཚར་རྗེས། བདག་གི་བསམ་བློའི་གཏིང་ཟབ་ས་ཞིག་
ནས་གདུང་སེམས་དང་རེ་ཆད་ཆེན་པོ་བྱུང་། མི་རིགས་འདིས་
དུས་ཚོད་དང་ལོ་རྒྱུས་ཀྱི་བར་མཚམས་མང་བོར་འཁྲབ་མྱོང་
བའི་མིའི་ཟློས་གར་དེ་དག་ལ་གླེན་རྟགས་མང་བོ་འདྲེས་འདུག་
པར། ཁོ་བོས་ཡང་དང་ཡང་དུ་བསམ་བློ་མི་གཏོང་ཀ་མེད་
བྱུང་། སྐབས་ལ་ལར་བོད་མི་འདི་ཚོ་ལས་གླེན་པ་ཞིག་མི་འདུག་
སྙམ། ལས་དབང་ལ་འཐབ་རྩོད་བྱེད་པའི་སྙིང་སྟོབས་ནི་མེ་རོ་
ཞིག་ལྟར་འཇིག་ལ་ཉེ་ཞིང་། འཚོ་བའི་སྟ་གོན་རེ་རེ་རྨི་ལམ་ལྟ་
བུའི་མཛེས་སྡུག་ཅིག་གི་སླུ་བྲིད་ཅིག་ལ་འཐམ་ནས་ཆོས་དང་
འཇིག་རྟེན་གཉིས་གཞི་གཅིག་ལ་བསྲེས་པས། སྐབས་ཤིག་ནས་
བཟུང་མིའི་ལས་དབང་ཐག་གཅོད་བྱེད་ཀྱི་ལྕགས་ཀྱུ་དེ། ལྷ་
དང་ལྷ་ཚོགས་ཀྱི་ལག་ལ་ཤོར་ཏེ་ཕྱིར་རང་གི་སྐེ་ལ་དམ་པོར་
སྐོན་པའི་ཟློས་གར་མང་བོ་འཁྲབ་མྱོང་བ་ནི། ཇི་འདྲའི་བློས་མི་
246



མི་རབས་ཤིག་གི་ཉིན་འགའ།
དཔོག་པ་ཞིག་ཨང་། །
ཡིན་ན་ཡང་བདག་གི་རླབས་ཆེ་བའི་ཡབ་མེས་དེ་དག་གིས་
མི་ལོ་སྟོང་ཕྲག་དུ་མའི་རིང་ལ་རང་གི་བྱས་ཉེས་ལ་དོགས་སློང་
ཙམ་ཡང་མ་བྱས་པའི་མཛད་སྤྱོད་དེ་ལ་གཞིགས་ཚེ། ཁོང་རྣམ་
པའི་བསམ་པའི་འཁྱེར་སོ་དེའི་ཕུགས་ན་མི་སུ་དག་གིས་ཀྱང་
རྟོགས་དཀའ་བའི་བྱམས་དང་སྙིང་རྗེ་སོགས་མཛེས་སྡུག་གི་རྨི་
ལམ་གཞན་ཞིག་སྦྲུམས་ཡོད་ཤས་ཆེ་བས། དུས་ཡུན་རིང་མོ་ཞིག་
ལ་ང་རང་བསམས་གཞིགས་ཀྱི་ཀློང་ལ་འཁྱམས་དགོས་བྱུང་།
གནམ་གཤིས་ཉིན་རེ་ལས་ཉིན་རེར་ཇེ་འཁྱག་ལ་འགྲོ་
བཞིན་ཡོད་ཅིང་། སྣང་ཡུལ་དུ་གྱུར་བའི་སློབ་གྲྭའི་ཁོར་ཡུག་
འདི་སྔར་ལས་ཀྱང་སྐྱ་ཤིག་ཤིག་ཚེ་སྲོག་དང་བྲལ་བའི་བེམ་པོ་
ཞིག་དང་འདྲ་བྱུང་། སྔོན་ཆད་རྨི་ལམ་ལྟ་བུའི་སྔོ་ལྗང་གི་ལྭ་བ་
གཡོགས་མྱོང་བའི་ལམ་འགྲམ་གྱི་སྡོང་རྒན་དེ་དག་གི་ཡལ་ག་
དག། ད་ནི་རེངས་པོར་གྱུར་ཏེ་གསོན་ཤུགས་ཉམས་པའི་ཚུལ་དུ་
ནམ་མཁའ་ཡར་ཕུག་པར་འདོད་པ་དང་འདྲ་ཞིང་། ཁོར་ཡུག་
གི་དབང་གིས་རྒྱང་ནས་བལྟས་ན་སྡོང་རྒན་དེ་དག་གིས་སློབ་
གྲྭ་འདིའི་འདས་ཟིན་པ་ཡོད་ཚད་ལ། གདུང་བའི་མྱ་ངན་ཞུ་བ་
དང་ཡང་འདྲ་བྱུང་། དེ་དག་གི་རྐྱེན་པས་བདག་གི་དུས་ཡུན་
རིང་བོ་ཞིག་ལ་ལོ་རྒྱུས་ཀྱི་བསྟན་བཅོས་མང་བོ་ཞིག་ལ་ལྟ་ཀློག་
247



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱེད་མི་འདོད་པར་གྱུར། །
དགུན་རྒྱ་སྟག་འདྲ་བོ་དངོས་སུ་འཇིག་རྟེན་མི་ཡུལ་ལ་
བསླེབས་འདུག་པས། དགུན་གཞུང་གི་སྣང་བརྙན་དེ་དག་གིས་
ང་ཚོར་ཅི་ཞིག་གིས་གསལ་འདེབས་བྱེད་བཞིན་འདུག ངས་
རང་ལུས་ཧྲིལ་བོར་ཁྱབ་ཡོད་པའི་རྣམ་ཤེས་གསར་བ་ཞིག་
གིས། དགུན་གྱི་གསང་བ་དེ་དག་ལ་ཉེ་བར་བཅར་འདོད་ཡོད་
པ་ཚོར་ཐུབ་ན་ཡང་། སློབ་གྲྭའི་ཁོར་ཡུག་འདི་ལ་དགའ་བོ་མེད་
པ་ཇི་བཞིན། ང་རང་ཆུང་དུས་ནས་དགུན་གྱི་དུས་ཚིགས་འདི་
ལ་ཡང་དགའ་བོ་མེད། ནམ་རྒྱུན་དགུན་གྱི་དུས་ཚིགས་བསླེབས་
ཐེངས་རེ་རེར་ང་ལ་སུན་སྣང་སྣ་ཚོགས་འབྱུང་ཞིང་། འཁྱག་
གྲང་གི་སྐལ་བ་ཁོ་ན་ལས་མེད་པའི་དུས་ཚིགས་འདི་མྱུར་བ་མྱུར་
དུ་ང་དང་རིང་དུ་གྱེས་ན་འདོད་ཡོད། བྱིས་བློ་ཞིག་གི་ལོག་མལ་
གྱི་དབང་དུ་བཏང་ཚེ། ལོ་རྗེས་མར་སྔར་བཞིན་དུས་ཚིགས་འདི་
དུས་ལྟར་བསླེབ་ངེས་ན་ཡང་། ངས་གཏན་ནས་གཏན་དུ་དེ་
ལྟར་འདོད་ཡོད།
ཡང་བསྐྱར་གཟའ་འཁོར་གཅིག་འགོར་རྗེས་ཀྱི་ཕྱི་དྲོ་
དེར་གར་ཡོང་འདི་ཡོང་མེད་པའི་རླུང་བུ་ལྡོམ་པོ་ཞིག་དལ་
གྱིས་ལྡངས་འོངས། དགུན་གྱི་དུས་ཚིགས་འདིའི་ངོ་གདོང་
ཡང་དངོས་སུ་འཇིག་རྟེན་མི་ཡུལ་ལ་མངོན་པ་ཇི་བཞིན། སློབ་
248



མི་རབས་ཤིག་གི་ཉིན་འགའ།
གྲྭའི་ཁོར་ཡུག་ཡོངས་རྫོགས་སྐྱ་ཤིག་ཤིག་དང་རྡུལ་འཚུབ་བེར་
བཏང་སོང་། ཐ་ན་ང་ཚོའི་སློབ་ཁྲིད་ཐོག་ཁང་མདུན་གྱི་ལྡུམ་
ར་ཆུང་ཆུང་དེ་ཡང་། མི་ཡུལ་ནས་གཏན་ཏུ་འཁྱེར་སོང་བ་
ཇི་བཞིན། དབྱར་གྱི་སྔོ་ལྗང་གི་བཀྲགས་མདངས་དེ་དག་དུས་
ཚོད་ག་གེ་མོའི་ནང་། མི་ཡུལ་ལ་དངོས་སུ་བྱོན་སྟེ་མི་རྣམས་
ཀྱི་བསམ་པའི་ལོངས་སྤྱོད་ཅིག་ཏུ་གྲུབ་མྱོང་བར་བཤད་ན་སུས་
ཀྱང་རྣར་འགྲོ་དཀའ། དོན་དངོས་སུ་ལྡུམ་ར་འདིའི་ལང་ཚོའི་
གཟི་དཔལ་ནི་དུས་ཀྱི་འགྱུར་བ་དང་བསྟུན་ནས་ཡང་སྐོར་བསྐྱར་
སྐོར་བྱས་མྱོང་བར་མ་ཟད། སློབ་སྐབས་སྔོན་མའི་ནང་ལྡུམ་ར་
འདིས་ང་ཚོའི་སློབ་གྲྭ་ཆུང་ཆུང་འདི་ལ་གཞན་གང་གིས་ཀྱང་
བསྐྲུན་མི་ཐུབ་པའི་མཛེས་སྡུག་གསར་བ་ཞིག་བསྐྲུན་མྱོང་བ་མ་
ཡིན་ནམ།
ཕྱི་ཉིན་ནས་བཟུང་སྟེ་རླུང་བུ་ཇེ་ཆེ་ནས་ཇེ་ཆེར་
སོང་། སློབ་ཁང་ནང་ནས་ཉན་ན་ཕྱི་རོལ་འཇིག་རྟེན་གྱི་བྱ་
དངོས་ཡོད་ཚད་ཀྱིས། མི་སེམས་དུམ་བུར་གཏོང་བར་བྱེད་པའི་
རླུང་བུ་དང་གྲོགས་སུ་བསྡེབས་ཏེ་ང་ཚོ་མིའི་རིགས་ལ་ཅོ་འདྲི་བ་
དང་མཚུངས། བསྟུན་མར་གཟའ་འཁོར་གཅིག་གི་རིང་ལ་རླུང་
འཚུབ་གྱི་རྒྱུན་ལ་བར་ཆད་པ་མི་འདུག །
ཕྱི་དྲོའི་སློབ་ཐུན་ཞིག་ལ། འཛམ་གླིང་ལོ་རྒྱུས་ཁྲིད་མཁན་
249



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གྱི་དགེ་རྒན་བྱ་བ་ཞིག་གི་ཆེད་དུ་ཟི་ལིང་ལ་སོང་བས་དུས་ལྟར་
སློབ་ཁྲིད་ལ་ཡོང་མ་ཐུབ། སློབ་གྲོགས་ཚོས་རྒྱུན་ལྡན་དང་གཏན་
ནས་མི་འདྲ་བར་ཁ་རོག་གེར་རང་རང་སར་དཔེ་ཆ་ཀློག་པ་དང་
ལས་བྱ་འབྲི་བ་སོགས་བྱེད་བཞིན་འདུག ངའི་རང་གི་སེམས་
ཁམས་ལ་སྙོམས་སྒྲིག་བྱ་ཕྱིར་སློབ་ཁང་ལས་ཕྱིར་བུད་དེ་སྤྱོད་
ཁང་དུ་སོང་བ་ཡིན། རླུང་འཚུབ་ཉིན་འགའི་སྔོན་ལས་ཀྱང་ཇེ་
ཆེར་སོང་འདུག་ཅིང་། རླུང་གིས་འཁུར་བའི་བྱེ་རྡུལ་ཐད་ཀར་
གདོང་ལ་འཚང་ཡོང་།
བསམ་ཡིད་ལས་འདས་པ་ཞིག་ལ་རླུང་ནང་ནས་ངའི་
ལུས་སེམས་གཉིས་ཀར་སྔར་བྱུང་མ་མྱོང་བའི་བློ་སྤོབས་ཞིག་
གིས་འཁྱོགས་པར་བྱས། ངས་རང་ལས་ལྡབ་འགྱུར་གྱིས་སྟོབས་
ཤུགས་ཆེ་བའི་གཟུགས་མེད་ཀྱི་བྱ་དངོས་ཤིག་ལ་འཐབ་རྩོད་
བྱེད་བཞིན་པ་ཇི་བཞིན། ལུས་ཀྱི་ཕྱོགས་སོ་སོར་དྲོད་ཀྱིས་ཁྱབ་
ཡོང་། བསམ་ཚོད་ལ་འདི་ནི་རེ་སྒུག་ཅིག་དང་སྨོན་པ་ཞིག་གི་
མངོན་སྟངས་ཡིན་སྲིད་ཀྱང་། སྐབས་དེའི་ང་ལ་མཚོན་ན་འདི་
འདྲའི་ཁམས་ཤིག་ལ་བསླེབས་ཐུབ་པ་ནི་སྔོན་ཆད་གཏན་ནས་
བྱུང་མ་མྱོང་བ་ཞིག་དང་། ཡིད་ལ་དམ་པོར་འཛིན་འོས་པའི་
བདེ་སྐྱིད་ཅིག་མ་ཡིན་ནམ། དེ་བས་ངས་རང་གི་རྐང་པ་ཤུགས་
ཀྱིས་མདུན་དུ་སྤོ་ཞོར། གློ་བུར་དུ་བྱུང་བའི་བདག་གི་སྤོབས་པ་
250



མི་རབས་ཤིག་གི་ཉིན་འགའ།
དང་སྤྲོ་སྣང་དེ་དག་ལ་རོལ་མྱོང་བྱས།
སྤོབས་པ་འདི་འདྲ་ནི་ན་གཞོན་ཞིག་ལ་དགོས་པའི་སེམས་
སྟེང་གི་མེ་ལྕེ་ཡིན་ལ། ངས་མི་ལོ་བཅུ་དགུའི་རིང་ལ་བཙལ་བའི་
ལང་ཚོའི་སྟོབས་ཤུགས་ཡིན། ཡིན་ན་ཡང་བདག་གིས་སྟོབས་
ཤུགས་འདི་ཡུན་རིང་ལ་བདག་གི་ཁྲག་རྒྱུན་ཁྲོད་གནས་པའི་རེ་
བ་བཅངས་མེད། མ་གཞི་ནས་ཡུན་རིང་ལ་སྡོད་མི་སྲིད་པའི་
མཛེས་སྡུག་གི་བསླུ་བྲིད་དེ་དག་ལ་གཡོལ་འདོད་པ་ནི་ཡིན་སྲིད་
མོད། ཕྱོགས་གཞན་ཞིག་གི་ཆ་ནས་བཤད་ན་དེ་འདྲ་ཞིག་གཏན་
ནས་མིན་ཡང་སྲིད།
གཅིག་བཤད་ན་ད་ལྟའི་བདག་གི་གནས་སྐབས་འདི་འདྲ་
དང་། ང་རང་འཚོ་སྡོད་ཀྱི་ཁོར་ཡུག་འདིའི་ནང་དུ་ང་ལ་དགོས་
པ་ནི་སྐྱོ་སྣང་དང་རེ་ཆད་ལས། དགའ་སྤྲོ་དང་ཡིད་ཚིམས་
ཡིན་མི་སྲིད་ཅིང་། ཡིན་ཡང་མི་འོས། གཉིས་བཤད་ན་ང་རང་
འཛམ་གླིང་ཐོག་དཔེ་མེད་པའི་མཚན་ཉིད་སྨྲ་བའི་མཁས་པ་
ཆེན་པོ་ཞིག་ཏུ་འགྱུར་དགོས་པས་སྐྱོ་སྣང་དང་རེ་ཆད་དེ་དག་
སྤྱད་མི་ཚར་བའི་སེམས་ཀྱི་རིན་བྲལ་ནོར་བུའི་བང་མཛོད་ཅིག་
མིན་པའི་ངེས་པ་ག་ལ་མཆིས།
ཕྱིར་སློབ་ཁང་དུ་ལོག་པ་ནས་ང་རང་ཡང་བསྐྱར་ཁེར་རྐྱང་
གི་རྒྱ་རུ་ཚུད་སོང་། ཕྱིར་དྲན་དང་སྐྱོ་སྣང་གི་ཤུགས་ན་ངས་
251



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཅི་ཞིག་ང་དང་ཉེ་བར་བཅར་བཞིན་པ་ཚོར་ལ། བྱང་རླུང་གི་
ཤུགས་གླུ་དང་འཚུབ་ཆའི་ཁྲོད་དུ་ཅི་ཞིག་སྦས་ཡོད་པ་ཚོར།
དགོང་ཚོགས་གྲོལ་རྗེས་ངས་དཔེ་ཆ་མཆན་ལ་བཙུར་ནས་
ཕྱི་འགྲིམ་སློབ་མའི་མལ་ཤག་ཐོག་ཁང་གི་རྒྱབ་ཕྱོགས་ན་ཡོད་
པའི་རྐང་ལམ་ཕྲ་མོ་དེ་དེད་དེ་ཉལ་ཁང་གི་ཕྱོགས་སུ་ཆས་པ་
ཟེར།
252



མི་རབས་ཤིག་གི་ཉིན་འགའ།
ལེའུ་བཅུ་གཉིས་པ།
ངས་ལོ་རྒྱུས་ཀྱི་དཔེ་ཆ་དེ་དག་ཀློག་བཞིན་པའི་སྐབས་སུ་
གནད་དོན་ཞིག་གིས་ངའི་ཡིད་སེམས་ཡོངས་སུ་བཀུག་སོང་།
ཐོག་མར་གནད་དོན་དེ་ངའི་སེམས་ནས་གནད་དོན་ཞིག་
ཏུ་འགྱུར་བཞིན་པའི་སྐབས་སུ། ངས་གནད་དོན་དེ་ནི་ལོ་རྒྱུས་
ཁྲོད་ཀྱི་མི་སྣ་མང་བོ་ཞིག་དང་འབྲེལ་བ་ཡོད་པ་ཞིག་ཏུ་འདོད་
ཡོད་ཅིང་། མི་སྣ་དེ་དག་དང་དེ་དག་ལས་བྱུང་བའི་གནད་དོན་
དེ་གཉིས། ཡུན་རིང་ཞིག་ལ་བདག་གིས་དུས་གཅིག་ལ་བྱུང་བའི་
ལོ་རྒྱུས་ཀྱི་ཁྱད་མཚར་བའི་མཇུག་འབྲས་གཉིས་སུ་ངོས་འཛིན་
བྱས་པ་ཡིན། །
དེ་བས་ངས་ཡང་བསྐྱར་བོད་ཀྱི་ལོ་རྒྱུས་དེབ་ཐེར་འགའ་ལ་
ལྟ་ཀློག་བྱས་པ་ཡིན། །
དུས་ཡུན་རིང་མོ་ཞིག་ལ་བདག་གིས་ལོ་རྒྱུས་ཁྲོད་དངོས་སུ་
བྱུང་མྱོང་བའི་མི་སྣ་མང་བོ་ཞིག གཅིག་ལ་གཅིག་འཁྲུལ་ཏེ་དུས་
རབས་གང་གི་ནང་དུ་མི་སྣ་གང་འཁྲུངས་པ་དང་། དེས་རླབས་
ཆེ་བའི་མཛད་པ་འཕྲིན་ལས་གང་ཞིག་བསྐྱངས་པ་སོགས་གཅིག་
གཅིག་གཉིས་གཉིས་སུ་གསལ་བོར་འབྱེད་དཀའ་བར་གྱུར། དེ་
བས་ངས་མི་སྣ་དེ་དག་མི་འཁྲུལ་བའི་ཆེད་དུ་དུས་རབས་རིམ་
253
，



བོད་ཀྱི་དེང་རབས་བརྩམས་སྒྲུང་དཔེ་ཚོགས། །
བྱུང་གི་མི་སྣ་ཡོད་ཚད་དུས་ཚོད་ཀྱི་ཚད་གཞི་གཅིག་གི་སྟེང་
བཞག་སྟེ། མི་སྣ་དེ་དག་རེ་རེར་གཞན་དང་མི་མཚུངས་པའི་
ཁྱད་ཆོས་ཅན་གྱི་སྣང་བརྙན་རེ་རེ་བསྐྲུན་འདོད་བྱུང་། དེ་དག་
གི་བྱ་བ་ཅི་ཞིག་ལས་པའི་མཛད་འཕྲིན་ཁྲོད་ནས་གཞན་དང་
མི་མཚུངས་ས་མང་བོ་ཞིག་རེ་རེ་བཞིན་ཟུར་དུ་བཀོད་ཅིང་། མི་
སྣ་དེ་དག་གི་མིང་གི་གཤམ་དུ་ལོ་ཚིགས་ཀྱང་གསལ་བོར་འབྲི་
དགོས་སྙམ། །
ཡིན་ན་ཡང་ངའི་སེམས་སྟེང་ནས་ལོ་རྒྱུས་ཀྱི་གནད་དོན་
ཞིག་ཏུ་འགྱུར་ལ་ཉེ་བའི་མི་སྣ་དེ་དག་ལས། མི་གཅིག་གི་རང་
གཤིས་ཀྱང་སྣང་བརྙན་དོད་པོ་ཞིག་མ་བསྐྲུན་སྔོན་ལ། རྣ་བྱང་
དུ་སོང་བའི་མི་སྣ་གཞན་ཞིག་གིས་ཐད་ཀར་དུ་ངའི་ལས་ཀ་དེ་
ལ་རྒོལ་ལན་སྤྲད་པས། ཉི་མ་གཉིས་གསུམ་ཙམ་ལ་ང་རང་ཅི་བྱ་
གཏོལ་མེད་དུ་བཏང་སོང་། །
ངའི་སེམས་སྟེང་གི་མི་སྣ་དེ་ནི་རིན་པོ་ཆེ་སྣ་ཚོགས་བྱུར་
བུར་སྤུངས་པའི་ཕོ་བྲང་གི་དབུས་ན། སེང་གེ་སྣ་ལེབ་གཉིས་
ཀྱི་སྟོབས་ཀྱིས་བཏེགས་པའི་གསེར་གྱི་རྒྱབ་སྙེས་དང་གཡུ་ཡི་
ལག་འཇོག གཟི་དང་བྱུ་རུས་ཕྲ་རྒྱན་བཏབ་ཡོད་པ་མཐོང་མ་
ཐག་ཏུ། མི་སེམས་ལ་འཇིགས་རྔམ་དང་གཟི་བརྗིད་ཀྱི་ཉམས་
སྣང་ཁྱད་པར་ཅན་སྦྱིན་པར་བྱེད་པའི་ཁྲི་ཆེན་པོ་ཞིག་གི་སྟེང་
254



མི་རབས་ཤིག་གི་ཉིན་འགའ།
ན་འགྱིང་སྟབས་ཀྱིས་བཞུགས་ཡོད་པར་མ་ཟད། མདུན་གྱི་
ཕྱོགས་གཡས་གཡོན་གཉིས་སུ་ཁྲབ་རྨོག་གིས་ལུས་ཀྱི་མགོ་རྔ་
ཡོངས་སུ་རྫོགས་པར་བརྒྱན་པ་ལ་ལག་ཏུ་འགོག་བྱེད་ཀྱི་གོ་
ཁྲབ་དང་། གསོད་བྱེད་ཀྱི་མདུང་དང་། ཕུག་བྱེད་ཀྱི་མདའ་
དང་། གཏུབ་བྱེད་ཀྱི་རལ་གྲི་ཤིན་ཏུ་རྣོ་དབལ་ལྡན་པ་ཐོགས་
པ། གྲལ་ཏུ་སྒྲིག་པ། མི་སེམས་སྐྱི་གཡའ་བར་བྱེད་པའི་དམག་
དཔོན་ཡན་ལག་བཞི་དང་ལྡན་པ་ཞིག་བཞེངས་བསྐྲུན་བྱས་
ཡོད། ངས་དེ་འདྲའི་མི་སྣ་དག་ལ་བོད་ཀྱི་ཁྱད་ཆོས་ཚང་གི་
འཇུག་ཆེད། ཁོ་ཚོའི་གོ་ཁྲབ་དང་མདའ་མདུང་གི་ཐོག་དང་
མཐའ་ལ། བོད་རང་གི་ཁྱད་ཆོས་ཅན་གྱི་རི་མོ་སྣ་ཚོགས་བརྐོ་བ་
དང་འབྲི་འདོད་ཅིང་། ཁོ་ཚོའི་གནས་ཡུལ་གྱི་ཉེ་འཁོར་ཀུན་ཏུ་
སྐར་ཚོགས་ས་ལ་བབས་པ་ལྟ་བུའི་སྦྲ་གུར་མང་བོ་བཀོད་སྒྲིག་བྱ་
འདོད། །
ཡིན་ན་ཡང་དེ་འདྲའི་ཕོ་བྲང་ཆེན་པོ་ཞིག་སྦྲ་གུར་མང་
བོ་ཞིག་གི་ཁྲོད་རང་དགར་བསྐྱུར་འཇོག་པ་ནི་ང་ལ་མཚོན་ན་
ལོ་རྒྱུས་ལ་མཐོང་ཆུང་བྱས་པར་མ་ཟད། དེ་ནི་འདས་ཟིན་པའི་
དངོས་ཡོད་ལོ་རྒྱུས་ཁྲོད་འཚོ་གཞེས་བགྱིས་མྱོང་ལ། ད་ལྟ་བདག་
གིས་གསར་དུ་ཚེ་སྲོག་སྦྱིན་འགྱུར་གྱི་མི་སྣ་དེ་དག་དང་། དེ་དག་
གི་རིག་གནས་ཤིག་ལ་ཐུབ་ཚོད་བྱས་པ་དང་ཅི་ཁྱད་ཨང་།
255



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཕྱི་དྲོ་ཞིག་ལ། བདག་གིས་བརྗེད་ལ་ཉེ་བའི་དཔལ་ཆེན་
རྡོ་རྗེ་ཡིད་ལ་དྲན་བྱུང་། དྲན་ཐེངས་འདི་ནི་ང་ལ་མཚོན་ན་ཟླ་
འགའི་ཡར་སྔོན་གྱི་ང་དང་རིང་དུ་གྱེས་པའི་སྟོན་མཇུག་གི་ལོ་མ་
དེ་དག་འདྲ་བར། ན་ཟུག་དང་སྐྱོ་གདུང་གིས་མ་ཡིན་ལ། དུངས་
པ་དང་སྤྲོ་དགས་ཀྱང་མ་ཡིན། དུས་ཡུན་རིང་བོར་ཁོ་དང་
འབྲེལ་འདྲིས་མ་བྱས་པའི་ང་ལ་མཚོན་ན། དཔལ་ཆེན་རྡོ་རྗེའི་
སྣང་བརྙན་ཡང་ལོ་རྒྱུས་ཁྲོད་ཀྱི་མི་སྣ་དེ་དག་དང་འདྲ་བར། རེ་
གསལ་རེ་མོག་ཅིག་ཏུ་གྱུར་གྱིན་འདུག་མོད། ཁོ་བོས་ཚེ་སྲོག་
གསར་བ་སྦྱིན་འགྱུར་གྱི་ལོ་རྒྱུས་མི་སྣ་དེ་དག་གི་ཆེད་དུ། ང་ཁོ་
བཙལ་དུ་འགྲོ་དགོས་སོང་། །
ངས་དཔལ་ཆེན་རྡོ་རྗེ་བརྒྱུད་དེ་སློབ་གྲྭའི་དཔེ་མཛོད་ཁང་
ནས་ལོ་རྒྱུས་ཀྱི་ཡིག་ཆ་མང་བོ་ཞིག་གཡར་བར་མ་ཟད། ཁོའི་
དགའ་རོགས་མ་མེད་དུས་རྒྱུན་དུ་ཁོའི་ཁང་བའི་ནང་བསྡད་དེ་
དཔེ་ཆ་དེ་དག་ཡར་སློག་མར་སློག་བྱས་པ་ཡིན།
དེ་ལྟར་གཟའ་འཁོར་གཉིས་ལྷག་གི་དཔེ་ཀློག་གི་འཚོ་
བ་མཇུག་རྫོགས་ན་ཡང་། ང་ལ་གྲུབ་འབྲས་གང་ཡང་མ་
བྱུང་། ངའི་སེམས་སྟེང་གི་མི་སྣ་དེ་དག་ལ་སྙིང་སྟོབས་དང་
ལྷག་བསམ་གྱིས་ཕྱུག་ཡོད་པར་མ་ཟད། ཐབས་དང་ཤེས་རབ་
འཛོམས་ཡོད། དྲང་བདེན་དང་གནས་ལུགས་ཀྱི་ཆེད་དུ་རང་གི་
256



མི་རབས་ཤིག་གི་ཉིན་འགའ།
གཅེས་པའི་སྲོག་ཀྱང་འདོར་ཐུབ་པ་ཞིག་དང་། མཐུན་སྒྲིལ་ཆེ་
ཞིང་གཞུང་རྒྱུད་དྲང་བ། གཉོམ་ཆུང་མཐའ་ནས་སྐྱོང་མཁས་པ་
རྐྱང་རྐྱང་ཡིན་མོད། ལོ་རྒྱུས་ཀྱི་དེབ་ཐེར་དུ་བཀོད་པ་དག་ནི་
དེ་ལས་ལྡོག་སྟེ། ཕྲག་དོག་དང་ཧམ་སེམས་བརྟས་པ་ཅན། ངན་
པ་ཁོག་བཅུག ཡང་ན་རྨི་ལམ་རྐྱང་རྐྱང་གི་དཔལ་ལ་ཉིན་ནས་
མཚན། མཚན་ནས་ཟླ། ཟླ་ནས་ལོ་བྱས་ཏེ་སྨོན་འདུན་ཤོར་ཤོར་
ལ་འདུག་མཁན་རྐྱང་ཡིན་པ་རྟོགས། འོན་ཏེ་ནར་མ་སོན་པའི་
བྱིས་པ་ཆུང་ཆུང་ཞིག་ཡིན་པའི་ང་ལ་མཚོན་ན། འདས་པའི་ལོ་
རྒྱུས་ཀྱི་དུས་སྐབས་ཤིག་ནང་འཁྲུངས་མྱོང་བའི་སྐྱེས་བུ་ཆེན་པོ་
དེ་དག་གིས་ང་ལ་ཅི་ཞིག་གསང་འདུག་པ་ཨེ་ཡིན་ནམ། ཕལ་
ཆེར་དུས་ཚོད་ཀྱི་སྔ་གཞུག་གང་རུང་དུ་བྱ་དངོས་མང་བོ་ཞིག་
ལ་ང་ཚོའི་བསམ་ཡུལ་ལས་འདས་པའི་འཕེལ་འགྱུར་སྣ་ཚོགས་
འབྱུང་སྐྱེན་པས་ཡིན་ནམ།
དེ་ལ་རྐྱེན་བྱས་ནས་བདག་གིས་ཡང་བསྐྱར་རང་གི་མེས་
པོ་དག་གི་ལོ་རྒྱུས་ལ་དོགས་པ་ཟ་དགོས་བྱུང་བར་མ་ཟད། ཡུན་
རིང་ཞིག་ལ་གསར་དུ་བཞེངས་འགྱུར་གྱི་མི་སྣ་དེ་དག་ལ་ཞེན་པ་
ལོག་པ་ཡང་ཐེངས་གཅིག་མིན།
ང་ཚོའི་རི་བོའི་གཏོས་དང་མཉམ་པའི་གླེགས་བམ་དེ་
དག་གི་ཁྲོད་དུ་འཚོ་བ་དང་ཉེ་བའི་མཛེས་སྡུག་གི་རྨི་ལམ་ག་
257



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཙམ་སྦས་ཡོད་དམ། ངས་སྔོན་ཆད་དཔེ་མཛོད་ཁང་གི་རིག་
གཞུང་དུས་དེབ་དག་ལས་ཆེད་རྩོམ་མང་བོ་ཞིག་བཀླགས་མྱོང་
ན་ཡང་། ད་ནི་བདག་གིས་དྲན་ཕྱོགས་ཤིག་གིས་ཆེད་མཁས་པ་
དེ་དག་གིས་ང་ལ་མགོ་གཡོག་མགོ་སྐོར་བཏང་ཡོད་པ་འདྲ། མི་
རིགས་འདི་ནི་འཛམ་གླིང་མི་རིགས་ཁྲོད་ཆེས་རླབས་ཆེ་བའི་མི་
རིགས་ཤིག་ཡིན་པར་འདོད་པའི་དྲན་ཚུལ་དེ་དག་ཀྱང་། རང་
གིས་རང་ལ་སེམས་གསོ་བའི་ཚུལ་འཆོས་ཀྱི་འདོད་ཕྱོགས་ཤིག་
མིན་ནམ་སྙམ།
འོན་ཀྱང་། ངས་རང་གི་ནང་སེམས་ཀྱི་དོགས་གཞི་ཚང་མ་
དུས་སྐབས་གཞན་ཞིག་ལ་བསྒྱུར་ཏེ་བསམ་གཞིག་བྱས་ཚེ། ལོ་
རྒྱུས་ནི་མ་ཉེས་ཁ་གཡོགས་ཐེབས་སླ་བ་ཞིག་མིན་ནམ། མིན་པ་
ཞིག་ཡིན་པར་བསྒྱུར་ཆོག་ལ་མེད་པ་ལ་ཡོད་པར་སྒྲོ་བཏགས་
ཆོག དེ་བཞིན་དུ་ཡིན་པ་དག་མིན་པར་བསྒྱུར་ཆོག་ལ་ཡོད་པ་
ཞིག་མེད་པར་བསྒྲུབ་ཆོག་པ་མ་ཡིན་ནམ། །
བར་རྒྱུགས་བླངས་རྗེས་ཀྱི་ཉི་མ་འགའ་ལ་བདག་གིས་སླར་
ཡང་ལོ་རྒྱུས་ཁྲོད་ཀྱི་མི་སྣ་དེ་དག་གི་སྣང་བརྙན་རྣམས་མགོ་
ཐོག་ན་གནམ་མ་གཏོགས་མེད་པའི་བཙན་པོ་དག་ལ་བསྒྱུར་
ཏེ། གསར་དུ་ཅི་ཞིག་རྙེད་ངེས་ཀྱི་རེ་བ་ཆེན་པོ་བཅངས་པ་
ཡིན། དགེ་འདུན་ཆོས་འཕེལ་གྱི་དེབ་ཐེར་དཀར་བོ་དང་། ཏུན་
258



མི་རབས་ཤིག་གི་ཉིན་འགའ།
ཧོང་ནས་ཐོན་པའི་བཙན་པོའི་མངའ་ཐང་དང་འབྲེལ་བ་ཡོད་
པའི་ལོ་རྒྱུས་ཀྱི་ཡིག་ཆ་དེ་དག་ལ་ཡང་བསྐྱར་ཞིབ་ལྟ་བྱས་
རྗེས། དོན་གྲུབ་རྒྱལ་དང་ཁྲུན་ཆིན་དབྱིན་གཉིས་ཀྱིས་ལེགས་
བསྒྲིགས་བྱས་པའི་ཐང་གི་འགྱུར་ཡིག་དེ་དག་ཀྱང་རེ་རེ་བཞིན་
ཞིབ་ཏུ་བཀླགས་པ་དང༌། དགོས་ངེས་ཀྱི་གནད་དོན་མང་པོ་
ཞིག་ཟིན་བྲིས་སུ་བཀོད། ཆོས་འབྱུང་མཁས་པའི་དགའ་སྟོན་ལ་
ལྟ་དུས་ཚིགས་བཅད་མང་བོ་ཞིག་གི་དོན་གོ་དཀའ་ན་ཡང་ངས་
མི་སྣ་དེ་དག་གི་སྣང་བརྙན་གྱི་ཆེད་དུ་མུ་མཐུད་དུ་འབད་པ་
བྱས་པ་ཡིན། །
ཕལ་ཆེར་གཟའ་འཁོར་གཉིས་ལྷག་གི་ཡུན་ལ་འབད་པ་
བྱས་མཐར། མིང་དུ་གྲགས་པའི་ལོ་རྒྱུས་ཀྱི་བསྟན་བཅོས་མང་
བོ་ཞིག་ལ་བལྟས་ཚར་སོང་། ཟིན་བྲིས་སུ་བཏབ་པའི་འབྲི་དེབ་
གཉིས་ལྷག་ལོན་འདུག་པས། ངས་ཡང་བསྐྱར་ལོ་རྒྱུས་ཁྲོད་ཀྱི་
མི་སྣ་དེ་དག་ལ་སྣང་བརྙན་གསར་བ་གང་འདྲ་ཞིག་བཞེངས་
བསྐྲུན་བྱ་དགོས་པའི་ཐད་བསམ་བློ་བཏང་བ་ཡིན། ལོ་རྒྱུས་ཀྱི་
ཆུ་རྒྱུན་ལ་བཙན་འཛུལ་མི་བྱེད་པའི་ཆེད་དུ། གདོད་མའི་སྤྱི་
ཚོགས་ཀྱི་འཚོ་བ་རོལ་སྟངས་སྐོར་རྒྱའི་ལོ་རྒྱུས་བསླབ་དེབ་ལས་
ཉུང་ཙམ་བཤུ་འབྲི་བྱས་པ་དང་། མང་བོ་ཞིག་ལ་བདག་གི་ལྟ་
ཚུལ་འདི་བདེན་པ་ཡིན་ཚུལ་ར་སྤྲོད་བྱ་ཆེད། དེའི་སྒྲུབ་བྱེད་ལ་
--
-
259



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཆབ་མདོ་ཁ་རུབ་སོགས་ནས་བུད་པའི་གནའ་རྫས་བརྟག་དཔྱད་
ཀྱི་འཇུག་འབྲས་དག་ཀྱང་བབས་དང་བསྟུན་ནས་བདེན་ཐུབ་
ཀྱི་རྟགས་སུ་བཀོད་པ་ཡིན། རྒྱལ་ཕྲན་སིལ་མ་བཞི་བཅུ་དེ་བཅུ་
གཉིས་སུ་བཏང་ནས་དཀྱུས་གཅིག་ཏུ་བཀོད་དེ། དེ་དག་གི་ཚོ་
དཔོན་དག་ཀྱང་མི་ཆེན་གནམ་ལ་རེག་པ་ཅན་དང་ལུས་སྟོབས་
ས་ལ་ཁེབས་པ་རེ་རེར་རྟོག་བཟོ་བྱས། །
དེ་ལྟར་ཉིན་གཉིས་རིང་གི་དུས་ཚོད་བེད་སྤྱད་དེ། ལོ་རྒྱུས་
སུ་བྱོན་མྱོང་བའི་བཙན་པོ་ཐོག་མ་གཉའ་ཁྲི་བཙན་པོའི་སྔོན་
རོལ་གྱི་ལོ་རྒྱུས་རྣམས། སེམས་ཀྱི་རྟོག་བཟོ་ལ་བརྟེན་ནས་ཡོངས་
སུ་མཇུག་རྫོགས་པར་བྱས། ཕྱི་ཉིན་ནས་བཟུང་མུ་མཐུད་དུ་
བཙན་པོ་རྣམས་ཀྱི་སྣང་བརྙན་བཞེངས་བསྐྲུན་བྱེད་པའི་ལྟ་གོན་
བྱས་མོད། ངའི་སེམས་ཤུགས་ཉིན་འགའི་སྔོན་ལས་ཇེ་གཉོམ་ལ་
སོང་ཡོད་པའི་ཉམས་སྣང་བྱུང་། མཚམས་ཤིག་ལ་རང་གིས་འབྲི་
བཞིན་པ་ནི་བྱིས་པ་རྣམས་ཀྱི་རོལ་རྩེད་ཞིག་ལས། དོན་སྙིང་ཅི་
ཞིག་ཡོད་པ་རིམ་གྱིས་མོག་མོག་ཏུ་འགྱུར་བཞིན་འདུག ལྷག་ཏུ་
བདག་གི་ལས་ཀ་ལྷག་མ་འདིའི་གྲུབ་འབྲས་ཐད། སྔར་ན་མེད་
པའི་དོགས་པ་ཞིག་གིས་ཁེངས་ཡོང་། དེ་ལྟ་ནའང་མུ་མཐུད་དུ་
མི་སྣ་དེ་དག་གི་སྣང་བརྙན་དགའ་མོ་ཞིག་འཁྱོངས་རྒྱུའི་ཆེད་
དུ་ངས་འབད་པ་ཆེན་པོ་བྱས་ཏེ། སྦ་གསལ་སྣང་གིས་བྲིས་པར་
26o



མི་རབས་ཤིག་གི་ཉིན་འགའ།
གྲགས་པའི་སྦ་བཞེད་དང་སྲོང་བཙན་སྒམ་པོས་བྲིས་པར་བཞེད་
པའི་བཀའ་ཆེམས་ཀ་ཁོལ་མ་གཉིས་ལ་བལྟས། དེ་མིན་ཉེ་རབས་
སུ་བྲིས་པའི་ཆོས་སྲིད་ཟུང་འབྲེལ་གྱི་ལམ་ལུགས་ཞེས་པའི་དཔེ་
ཆ་དེ་ལ་ཡང་ཡང་བསྐྱར་ཞིབ་ཏུ་བལྟས་པ་ཡིན།
དཔེ་ཆ་དེ་གཉིས་ལ་ཡོངས་སུ་བལྟས་ཚར་རྗེས་ཀྱི་ཉི་
མ་གཉིས་ལྷག་གི་རིང་ལ། ངས་མི་སྣ་དེ་དག་གི་འདས་པའི་
གནས་སྐབས་དང་ད་ལྟའི་གནས་བབས་ལ་བསམ་བློ་བཏང་
ནས། དངོས་ཡོད་ཁྲོད་ཀྱི་གོ་ས་གཞན་ཞིག་ལ་ཞིབ་འདང་བརྒྱབ་
པ་ཡིན། བསམ་ཡུལ་ལས་འདས་པ་ཞིག་ལ་ལོ་རྒྱུས་ཀྱི་བསྟན་
བཅོས་ལ་ཇི་ལྟར་འབད་པ་ཆེན་པོས་བལྟས་ན། དེ་ལྟ་དེ་ལྟར་དུ་
ལོ་རྒྱུས་ཞེས་པའི་ཐ་སྙད་འདི་དང་། ལོ་རྒྱུས་ཁྲོད་བྱོན་མྱོང་བའི་
མི་སྣ་དེ་དག་ཉིན་རེ་ལས་ཉིན་རེར། ངའི་འདུ་ཤེས་ཀྱི་གཏིང་
ཟབ་ནས་སྔར་ལས་ཀྱང་མོག་མོག་ཏུ་འགྱུར་བཞིན་འདུག ཟླ་
ངོ་གཅིག་གི་རིང་ལ་བདག་གིས་འབད་པ་བྱས་ཏེ་སྣང་བརྙན་
བཞེངས་འགྱུར་གྱི་བཙན་པོ་དེ་དག གློ་བུར་དུ་ང་དང་ལེ་དབར་
ཁྲི་ཁྲག་གིས་ཆོད་པ་བཞིན་ཁོང་ཚོས་ང་ལ་ཡང་ཡང་གྱེས་བརྡ་
གཏོང་བཞིན་འདུག་ཅིང་། སྔོན་ཆད་རྨི་ལམ་ལ་འཁོར་མྱོང་བའི་
ཁ་ངོ་མི་ཟིན་པའི་འདྲེ་སྲིན་དེ་དག་དང་འདྲ་བར་ང་ལ་འཇིགས་
སྐྲག་མང་བོ་སྦྱིན་བྱུང་། མཇུག་མཐར་ང་ལ་ལྷག་པ་ནི་ལོ་རྒྱུས་ཀྱི་
26



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཕྱིར་དྲན་ཙམ་ལས་གང་ཡང་ལུས་མི་འདུག
དེ་ལ་རྐྱེན་བྱས་ནས་བདག་གིས་ཡང་བསྐྱར་རང་གི་མེས་
པོ་དག་གི་ལོ་རྒྱུས་ལ་དོགས་པ་ཟ་དགོས་བྱུང་བར་མ་ཟད། ཡུན་
རིང་ཞིག་ལ་གསར་དུ་བཞེངས་འགྱུར་གྱི་མི་སྣ་དེ་དག་ལ་ཞེན་པ་
ལོག་པ་ཡང་ཐེངས་གཅིག་མིན།
དེ་ལྟར་ངས་སེམས་ཐག་གཅིག་ཆོད་ཀྱིས་སྔོན་ཆད་རླབས་
ཆེན་ཏུ་བཟུང་ནས། འབད་ཐབས་གང་ཐུབ་བྱས་མྱོང་ན་ཡང་
ད་ལྟ་སེམས་ཤུགས་དང་སྟོབས་ཤུགས་གཉིས་ག་ཉམས་དམས་སུ་
འགྱུར་བ་ལས། ཕན་པ་གང་ཡང་མ་མཐོང་བའི་ལོ་རྒྱུས་ཀྱི་མི་སྣ་
དེ་དག་རང་དགར་བསྐྱུར་དགོས་བྱུང༌། དཔེ་མཛོད་ཁང་ནས་
གཡར་ཡོང་བའི་ལོ་རྒྱུས་ཀྱི་དཔེ་ཆ་དེ་རྣམས་གཅིག་ཀྱང་མ་ལུས་
པར་ཕྱིར་སྤྲད་པ་ཡིན། །
དཔལ་ཆེན་རྡོ་རྗེས་ངའི་བསམ་ཚུལ་དེ་ཤེས་མ་ཐག་ང་ལ་
ཅི་ཞིག་བཤད་རྩིས་བྱས་ཀྱང་། ཉི་མ་དེར་ང་ལ་མཚོན་ན་མི་སུ་
ལ་ཡང་ཁ་བརྡ་བྱེད་འདོད་མི་འདུག་པས། ངས་དཔེ་ཆ་དེ་དག་
ཁོ་ལ་ཕྱིར་སྤྲད་རྗེས་མྱུར་དུ་སློབ་ཁང་དུ་ལོག་པ་ཡིན། །
ཕྱི་དྲོ་དེར་པན་ཀྲང་གིས་འགོ་འཛིན་བྱས་ཏེ་འཛིན་གྲྭའི་
ཚོགས་འདུ་བསྡུས་པ་དང་། ཟླ་འདིའི་འཛིན་གྲྭའི་སློབ་སྦྱོང་
དང་སྒྲིག་ལམ་སོགས་ལ་ཕྱོགས་ཡོངས་ནས་སྤྱི་བསྡོམས་བྱས་
262



མི་རབས་ཤིག་གི་ཉིན་འགའ།
སོང་། ཁོས་ཟླ་འདིའི་སློབ་སྦྱོང་གི་གནས་ཚུལ་དང་མི་སྒེར་གྱི་
གཙང་སྦྲའི་སྐོར་གྱི་གནས་ཚུལ་རྣམས་བཤད་ཚར་རྗེས། སྒྲིག་
ལམ་སྐོར་གྱི་དོ་སྣང་བྱེད་དགོས་པ་དག་གཅིག་གཅིག་གཉིས་
གཉིས་སུ་བཤད། མཇུག་མཐར་སློབ་ཁྲིད་སྒྲིག་ལམ་སྐོར་བཤད་
བྱུང་། །
“སློབ་གྲོགས་རིན་ཆེན་ཟླ་འདིའི་ནང་སློབ་ཁྲིད་དྲུག་ལྷག་
ལ་ཆད་འདུག སློབ་གྲོགས་ཚེ་ལོ་དང་རྡོ་རྗེ་གཉིས་སློབ་ཁྲིད་
གཉིས་ལ་ཆད་འདུག”པན་ཀྲང་གིས་འཛིན་གྲྭའི་སློབ་མ་ཡོངས་
ཀྱི་སྡུན་ནས་སློབ་ཁྲིད་ལ་མ་ཞུགས་པའི་མིང་ཐོ་སྒྲོག་འདོན་བྱས་
རྗེས་ཁ་སྣོན་གྱི་ཚུལ་དུ།
“སློབ་གྲོགས་རིན་ཆེན་ལ་དགེ་རྒན་གྱིས་ཀྱང་སྡིགས་བཞིན་
འདུག་པས་སེམས་ཆུང་བྱས་ན་བཟང་”ཟེར། །
སྐད་ཆ་དེ་གོ་མ་ཐག་ངའི་སྡུན་ན་ཡོད་པའི་སློབ་གྲོགས་
འགས་ཁ་ཕྱིར་འཁོར་ནས་ང་ལ་ལྟ་ཡག་ཅིག་བྱས་པ་དང་། ཁོ་
ཚོའི་རྣམ་འགྱུར་ལ་གཞིགས་ན་ཕལ་ཆེར་ང་ལ་ཟུར་ཟའམ་ཡིད་
འཐད་མ་ཡིན་པའི་རྣམ་འགྱུར་སྟོན་བཞིན་པ་འདྲ། འཇིགས་
ཉེན་གཞན་ཞིག་གིས་ཁྱོད་ལ་སྒུག་འདུག་ཅེས་དྲན་སློང་བྱེད་
བཞིན་པ་དང་ཡང་འདྲ་བྱུང་། །
ངས་ལྟ་ཕྱོགས་ཤིག་གིས་སློབ་ཁང་མདུན་ཐད་ཀྱི་མེ་ཏོག་གི་
263



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལྡུམ་ར་དེ་མཐོང་བྱུང་། ལྡུམ་རའི་ནང་གི་མདངས་ཉམས་པའི་
མེ་ཏོག་གི་སྡོང་བུ་དེ་དག་ཁེར་རྐྱང་གི་ཚུལ་དུ་ཁ་མལ་གཅིག་ན་
གྲོང་ངེར་སྐྱེས་འདུག་པའི་རྣམ་པ་དག་མཐོང་བ་ན། བདག་གིས་
ཡང་བསྐྱར་ལྡུམ་ར་དེ་དང་འབྲེལ་བའི་འདས་སོང་གི་རྨི་ལམ་ལྟ་
བུའི་སྔོ་ལྗང་དེ་དག་དྲན་འོངས། །
ད་ལྟའི་བདག་གི་གནས་བབས་དང་སེམས་ཁམས་ལ་
མཚོན་ནས་བཤད་ན། ལྡུམ་ར་འདིའི་སྔར་གྱི་སྔོ་ལྗང་གི་གཟི་
དཔལ་ལམ། མཛེས་སྡུག་གིས་བཞད་མྱོང་བའི་མེ་ཏོག་གི་མཛེས་
ཉམས་དག་ནི་ཁོ་བོའི་སེམས་ཁོང་ལ་སྤོབས་པ་སྦྱིན་པར་བྱེད་
པའི་སྟོབས་ཤུགས་ཤིག་ཡིན་པ་ཡང་ཚོར་ཐུབ། འོན་ཀྱང་ངས་
ཟླ་ངོ་གཅིག་གི་རིང་ལ་འབད་པ་ལྷོད་མེད་ཀྱིས་འཚོལ་སྡུད་བྱས་
པའི་ལོ་རྒྱུས་ཀྱི་མི་སྣ་དེ་དག་དང་དོན་རྐྱེན་དེ་དག་ནི། བདག་
གི་བསམ་ཚོད་ཅིག་ལ། ལྡུམ་ར་འདི་དང་འདྲ་བར་བར་སྐབས་
ཤིག་ནང་ལང་ཚོའི་སྟོབས་དང་མཚར་སྡུག་གིས་བཀྱགས་མྱོང་
ན་ཡང་། འདས་སོང་གི་བྱ་དངོས་ཡོད་ཚད་ནི་འདས་སོང་ལ་
གཏོགས་ཤིང་། དེས་ང་ཚོར་དྲན་པ་རབ་རིབ་ཅིག་ལས་ཅི་ཡང་
འཇོག་མི་ཐུབ་པ་འདྲ། །
ངས་ལྡུམ་ར་དེར་བལྟས་ཀྱིན་བལྟས་ཀྱིན། ལོ་རྒྱུས་ཀྱི་ཐ་
སྙད་མང་བོ་གཅིག་འཕྲོར་གཅིག་འཚང་ཁའི་ཚུལ་དུ་བདག་
264



མི་རབས་ཤིག་གི་ཉིན་འགའ།
གི་དྲན་པའི་ཡོལ་བའི་ངོས་ནས་གསལ་ལེར་མངོན་འོངས། དེ་
ནས་ཡང་བསྐྱར་མོག་མོག་གི་དྲན་པའི་སྒོ་མོ་ཕྱེ་སྟེ། ང་ལ་བསམ་
གཟས་ནས་རྙོག་དྲ་བཟོ་བ་ལྟར་ཐ་སྙད་དེ་དག་རིམ་གྱིས་འབྲེལ་
བ་མེད་པའི་ཁེར་རྐྱང་གི་སྡོང་སྐམ་རེ་རེར་གྱུར་སོང་། གལ་ཏེ་
ལོ་རྒྱུས་ཁྲོད་འདས་ཟིན་པའི་མི་སྣ་དེ་དག་ལྡུམ་ར་འདིའི་ཁེར་
རྐྱང་གི་མེ་ཏོག་གི་སྡོང་བུ་དག་དང་འདྲ་ན། མི་སྣ་དེ་དག་དང་
འབྲེལ་བའི་ལོ་རྒྱུས་ཀྱི་མཛད་འཕྲིན་རྣམས་ནི་སྡོང་བུའི་ཉེ་
འགྲམ་གྱི་རྩྭ་སྐྱ་དེ་དག་དང་མཚུངས་པར་སྔོ་ལྗང་གིས་ཡོངས་སུ་
བཏང་ཡོད། ད་ནི་མིའི་སེམས་ལ་ཅི་ཡང་སྦྱིན་མི་ཐུབ་པ་འདྲ། །
གཉའ་ཁྲི་བཙན་པོ། སྲོང་བཙན་སྒམ་པོ། ཁྲི་སྲོང་ལྡེ་
བཙན། འུ་དུམ་བཙན་པོ།
བཙན་པོར་བཀུར་བའི་ཤེས་པ་ཅན་བཅུ་གཉིས། ཤེས་
སྟོབས་ཟུང་དུ་འབྲེལ་བའི་མགར་སྟོང་བཙན།
མདའ་མོ་གཅིག་གིས་ཡོད་ཚད་ཐག་གིས་གཅོད་འདོད་
པའི་ལྷ་ལུང་དཔལ་རྡོར། ཤེས་རབ་དེ་དག་དང་སྙིང་སྟོབས་དེ་
དག གཡོ་ཇུས་དེ་དག་དང་སྟོང་བསམ་དེ་དག ལོ་རྒྱུས་ཀྱི་དོན་
དངོས་སུ་ང་ཚོར་ཅི་ཞིག་བཤད་རྩིས་ཡོད་དམ། ལོ་རྒྱུས་ཀྱི་ང་
ཚོར་ཅི་ཞིག་གསང་ཡོད་དམ། །
དེ་བས་ངས་ཡང་བསྐྱར་ལོ་རྒྱུས་ཞེས་པ་ནི་དགོས་སྤྱད་མེད་
265



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པའི་འདས་སོང་གི་དྲན་པ་ཞིག་ཡིན་པ་དང་། དེས་ང་ཚོ་མིའི་
རིགས་ལ་ཤ་འཁོན་དང་ཆགས་སྡང་སློང་བར་བྱེད་ཅིང་། རང་
ལྟ་མཆོག་འཛིན་གྱི་སྣང་བ་ཆེ་རུ་བསྐྱེད་བྱེད་ཅིག་ལས་མ་འདས་
པ་ཚོར།
ལོ་རྒྱུས་ཡོད་པས་ང་ཚོ་མིའི་རིགས་ཀྱི་མི་སྒེར་གྱི་འཚོ་
གནས་དང་བཅས་པ་གཏན་ནས་གཏན་དུ་བརྗེད་དེ། རང་ཉིད་
འཚོ་སྡོད་ཀྱི་ད་ལྟའི་རིན་ཐང་དེ་ནམ་ཡང་སྣང་མེད་དུ་བསྐྱུར་
འདུག
པན་ཀྲང་གིས་སློབ་ཁྲིད་སྐོར་གྱི་སྒྲིག་ལམ་བཤད་ཚར་
རྗེས། མུ་བཐུད་དུ་ཞོགས་རྩལ་རྒྱུགས་དུས་ཀྱི་སྒྲིག་ལམ་སྐོར་
བཤད་བཞིན་འདུག སློབ་གྲོགས་རྣམས་ད་སྔོན་ལས་གྲག་འགུལ་
ཅུང་ཇེ་ཆེར་སོང་སྟེ། རང་རང་གི་འདུག་རོགས་ལ་སྐད་དམའ་
མོས་ཁ་བརྡ་བྱེད་བཞིན་འདུག སློབ་གྲོགས་ཚོས་པན་ཀྲང་གིས་
ཅི་བཤད་ལ་རྣ་བ་གཏན་ནས་གཏད་མེད་པ་འདྲ། ངའི་སྣང་བ་
ཞིག་ལ་ང་ཁོ་ན་མི་རྣམས་ཀྱིས་བས་མཐར་དེད་འདུག་ཅིང་། ང་
ཁོ་ན་ལོ་རྒྱུས་ཀྱིས་བས་མཐར་དེད་འདུག་སྙམ་བྱུང་།
ད་ནི་དགུན་གྱི་ཁ་བ་ཐེངས་ཤིག་འབབ་རོགས་ཨང་། ངས་
ཡུན་རིང་ཁྱེད་ལ་སྒུག་ཡོད།
266



མི་རབས་ཤིག་གི་ཉིན་འགའ།
ལེའུ་བཅུ་གསུམ་པ།
རེ་སྒུག་ཁྲོད་ཀྱི་ཁ་བ་སྔར་བཞིན་དབབ་རྒྱུ་མ་བྱུང་། ང་
རང་མཚན་ཉིད་སྨྲ་བའི་མཁས་པར་འགྱུར་རྒྱུར་ད་རུང་དུས་
ཚོད་མང་བོ་ཞིག་བརྒྱུད་དགོས་པ་འདྲ། སྔོན་ཆད་རང་གིས་
འབད་པ་ལྷོད་མེད་བྱས་མྱོང་བའི་འབྲས་བུ་མཐའ་དག་ད་ལྟ་
ཕྱིར་འདང་རེ་བརྒྱབ་ཚེ་ཅི་ཡང་ལྷག་མི་འདུག དེ་ལ་འགྱོད་
པ་སྐྱེས་དོན་མེད་ལ་འཁྲུལ་སྣང་སྐྱེས་དགོས་དོན་ཡང་མི་
འདུག མཚན་ཉིད་སྨྲ་བའི་མཁས་པ་ཆེན་པོ་ཞིག་བྱེད་པའི་
267



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདུན་པ་དེ་མངོན་འགྱུར་བྱ་དགོས་ན། ངེས་པར་དུ་དུས་ཚོད་
ངེས་ཅན་ཞིག་བརྒྱུད་དགོས་པ་ངས་ཤེས་ཡོད། དུས་ཚོད་དེའི་
ནང་དུ་ཧུར་བརྩོན་དང་དཀའ་སྡུག་དགོས་པར་མ་ཟད། རེ་ཆད་
དང་སྐྱོ་སྣང་ཡང་དགོས། དེ་བས་ང་དཔེ་མཛོད་ཁང་ལ་གཏན་
དུ་མི་འགྲོ་བའི་སེམས་ཐག་བཅད་དེ། སྔར་བཞིན་སྔ་མོའི་ཞོགས་
རྩལ་རྒྱུགས་པ་ནས་ཉིན་ཧྲིལ་བོའི་དཔེ་ཁྲིད་དང་། དགོང་ཚོགས་
གྲོལ་རག་བར་གྱི་སློབ་སྦྱོང་གི་གོ་རིམ་རྣམས་ཇི་བཞིན་རེའུ་མིག་
ཅིག་ཏུ་བཀོད་རྗེས། ཡང་བསྐྱར་ཉལ་ཁྲིའི་དྲང་ཐད་ཀྱི་གྱང་
ངོས་ན་སྦྱར་ཡོད་པའི་སྔོན་གྱི་འཆར་གཞིའི་རེའུ་མིག་རྙིང་བ་
དེའི་སྟེང་དུ་སྦྱར་བ་ཡིན། བག་ཆགས་ཀྱི་དབང་གིས་ངས་སེམས་
གཏིང་ནས་རང་ཉིད་ཡང་བསྐྱར་དུས་དང་མཐུན་པའི་མི་གསར་
བ་ཞིག་ལ་བསྒྱུར་འདོད་པ་ཨེ་ཡིན་ནམ། །
ད་ལྟ་ང་རང་ཡང་བསྐྱར་སྔར་ལས་ཀྱང་འགྲིག་ལམ་བརྩི་
ཤེས་པའི་མི་ཞིག་བྱ་རྒྱུའི་དམ་བཅའ་བཞག་ཟིན་པ་འདྲ། དོན་
དུ་ཡང་དེ་ལྟར་ཡིན་ངེས། ཡིན་ན་ཡང་འཆར་གཞིའི་རེའུ་
མིག་དེ་གྱང་ངོས་སུ་སྦྱར་རྗེས་ཀྱི་དུས་ཡུན་རིང་བོ་ཞིག་
ལ། ངའི་སེམས་ཀྱི་གྲུ་ག་གང་ཞིག་ན་འཇིགས་སྐྲག་བན་བུན་
ཞིག་རི་མགོའི་སྨུག་པ་ལྟར་དལ་གྱིས་བྱང་ཁོག་སྟོད་ལ་འཚང་
ཡོང་། འཇིགས་སྐྲག་འདི་ཇི་ལྟར་བྱུང་བ་དང༌། ཅིའི་ཕྱིར་འབྱུང་
268



མི་རབས་ཤིག་གི་ཉིན་འགའ།
དགོས་པའི་ཐད་ང་ལ་ཡང་གསལ་ཆ་མི་འདུག ཚོར་བ་འདིའི་
མནར་གཅོད་འོག་ངའི་འཚོ་བའི་ཁ་ཕྱོགས་ལ་ཡང་བསྐྱར་མུན་
ནག་གི་ཁྲོད་བགྲོད་པ་ལྟ་བུའི་དམིགས་ཡུལ་དང་སྟོབས་ཤུགས་
མེད་པར་གྱུར། །
ངས་སྔར་བཞིན་སྔོན་ཆད་ནས་རྨིས་མྱོང་བའི་མཛེས་སྡུག་
གི་རྨི་ལམ་དེའི་ཆེད་དུ་འབད་པ་བྱེད་དགོས་སམ། དེ་ནི་ཕལ་
ཆེར་ངས་ང་ལ་བཏོན་པའི་རེ་བ་ཞིག་གམ་ཡང་ན་ངའི་ཉེ་འགྲམ་
གྱི་མི་འདི་དག་གིས་ང་ལ་ལྡོག་ཕྱོགས་ནས་བཏོན་པའི་རེ་བ་ཞིག་
ཡིན་པ་འདྲ། །
ཞོགས་པ་ཞིག་ལ་ངས་ཕྱི་འགྲིམ་སློབ་མའི་མལ་ཤག་གི་རྒྱབ་
ན་རྒྱ་ཡིག་གི་སློབ་ཚན་ཞིག་ངག་སྐྱོར་བྱེད་བཞིན་པའི་སྐབས་
སུ། འཛིན་གྲྭའི་ཀྲུའུ་རིན་གྱིས་ངའི་མིང་ནས་བོས་ཏེ་ཁོའི་རྗེས་
ལ་ཤོག་ཟེར། ང་ཁོང་གི་རྗེས་དེད་དེ་བོད་ཡིག་ཁྲིད་དཔྱོད་ཁང་
གི་ལས་སྒྲུབ་ཁང་ལ་སོང་བ་ན། ལས་སྒྲུབ་ཁང་གི་སྒོ་ཁ་ནས་ཁོང་
གིས་ང་ལ་ཁྱོས་འདི་ནས་སྒུག་སྡོད། ངས་འབོད་དུས་ནང་ལ་
ཤོག་ཟེར། །
དུས་ཚོད་སྐར་མ་གསུམ་ཙམ་འགོར་རྗེས་དགེ་རྒན་གྱིས་ང་
རང་བོས་བྱུང་། ངས་ཁོའི་བཟོ་ལྟ་ལས་ང་ལ་ཅི་ཞིག་གིས་འཁང་
ར་བྱེད་བཞིན་པ་ཚོར་ན་ཡང་ཐབས་བཀོད་གཞན་མི་འདུག
269



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལས་སྒྲུབ་ཁང་དུ་སྡེ་ཁག་གི་ཀྲུའུ་རིན་གཞོན་པ་ལས་མི་
འདུག ངས་ལྟ་ཕྱོགས་ཤིག་གིས་ཁོའི་ངོ་གདོང་ཧྲིལ་བོར་སུན་
སྣང་གིས་ཁེངས་འདུག་པ་མཐོང་བྱུང་། ཁོས་ང་མཐོང་བ་ན་
སྐད་འགོ་ཅུང་ཇེ་དམའ་རུ་བཏང་སྟེ་ཞི་འཇམ་ངག་གིས་“ཁྱེད་
རང་ཉི་མ་འདི་ཚོར་དཔལ་ཆེན་རྡོ་རྗེ་ལ་འགྲོགས་དགོས་དོན་ཅི་
ཡིན”ཞེས་དྲིས་བྱུང་།
གློ་བུར་བའི་དྲི་བ་དེས་ངས་ཅི་ཞིག་བཤད་དགོས་པ་ཡང་
མི་ཤེས་པར་བཏང་སོང་། འདང་ཇི་ལྟར་བརྒྱབ་ན་ཡང་ང་
དཔལ་ཆེན་རྡོ་རྗེ་ལ་འགྲོགས་དགོས་དོན་གཏན་ནས་ཡིད་ལ་
དྲན་རྒྱུ་མ་བྱུང་། དེ་ལས་ལྡོག་སྟེ་ངའི་སེམས་སྟེང་ནས་ཁོའི་ཕྱི་
ནང་འགལ་བའི་བྱ་སྤྱོད་སྐྱུག་བྲོ་བོ་དེ་ལ་ཞེན་པ་ལོག་འོངས།
ང་སྔར་ནས་ངའི་ཁོར་ཡུག་གི་ཡོད་ཚད་ལ་སུན་སྣང་སྐྱེས་
ཡོད་མོད། དེ་རིང་གི་ཞོགས་པ་འདིའི་ཚོར་བ་འདི་འདྲ་གཏན་
ནས་བྱུང་མ་མྱོང་། མི་ཞིག་མི་གཞན་ཞིག་ལ་སུན་སྣང་སྐྱེས་
པ་ནི་ཚད་ངེས་ཅན་ཐོག་བཤད་ན་གཏོར་བརླག་གི་ཚད་དུ་
བགྲང་རུང་མིན་མི་ཤེས་ཀྱང་། བཙན་པོ་དང་གཉོམ་ཆུང་བར་
དང་། ཆེ་བ་དང་ཆུང་བའི་བར་བཤད་མི་ཤེས་པའི་བར་ཐག་
ཅིག་འབྱུང་བཞིན་པ་ཤེས་ཐུབ། སྐབས་ལ་ལར་སུན་སྣང་ནི་བར་
ཐག་དེ་ཙམ་གྱིས་ཀྱང་དགྲ་ཟླའམ་ཤ་འཁོན་དུ་གྱུར་འགྲོ། དེ་
270



མི་རབས་ཤིག་གི་ཉིན་འགའ།
ལས་ད་གཟོད་མིའི་རིགས་ཀྱི་ཞེ་འཁོན་དེ་དག་དང་དམག་
འཁྲུག་དེ་དག་བར་མ་ཆད་པར་འབྱུང་བཞིན་ཡོད། ཚད་ཐིག་
འདིའི་སྟེང་ནས་བལྟས་ན་མིའི་རིགས་ནི་མ་གཞི་ནས་ཡིད་ཆད་
ཅིག་དང༌། དྲག་སྐྱེད་མེད་པའི་ནད་གདོན་ཆེན་པོ་ཞིག་མིན་
ནམ། ནད་གདོན་དེ་ག་དུས་སུ་ཕན་ཚུན་བར་འགོས་མེད་ཞི་
བར་འགྱུར་རམ། །
““ང་དཔལ་ཆེན་རྡོ་རྗེའི་གྲོགས་པོ་ཡིན”
ང་དཔལ་ཆེན་རྡོ་རྗེ་ལ་ཐོག་མར་འགྲོགས་དུས་ནས་རང་
ཉིད་དོན་དངོས་སུ་ཁོའི་གྲོགས་པོ་ཡིན་མིན་གསལ་ཆ་མེད་ན་
ཡང་། བདག་གི་མིག་མདུན་གྱི་མི་འདི་ཚོར་དགོས་པ་ནི་ངའི་
དྲིས་ལན་འདི་འདྲ་ཡིན་ངེས་པས་ངས་ལན་སྟབས་བདེ་འདི་
བཏབ་པ་ཡིན། །
“འོ་ན། ཁེ་ཉིན་ཁྱོད་དཔལ་ཆེན་རྡོ་རྗེ་ཚང་ལ་ཨེ་སོང་”
“སོང་བ་ཡིན”དོན་དུ་ངས་དཔེ་མཛོད་ཁང་ནས་དཔལ་
ཆེན་རྡོ་རྗེ་ལ་ལོ་རྒྱུས་ཀྱི་དཔེ་ཆ་དེ་དག་སྤྲད་རྗེས། ད་རག་བར་
ཏུ་ཁོའི་གྲིབ་མ་ཙམ་ཡང་མཐོང་མ་མྱོང་། དེ་ནས་བཟུང་ངས་
རང་ཉིད་དཔེ་མཛོད་ཁང་ལ་འགྲོ་རྒྱུ་མིན་པའི་སེམས་ཐག་
བཅད་པར་མ་ཟད། དཔེ་མཛོད་ཁང་དང་འབྲེལ་བ་ཡོད་པའི་
ལས་ཀ་བ་དེ་དག་དང་ཡང་འབྲེལ་ཐག་བཅད་པ་ཡིན། ལྷག་ཏུ་
271



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དཔལ་ཆེན་རྡོ་རྗེ་ལ་མཚོན་ན་མི་སྣ་གཙོ་བོ་ཞིག་ཡིན་མོད། ད་
ལྟ་ངས་ངེས་པར་དུ་རྫུན་གྱི་རྔ་མ་སྐྱོང་དགོས་བྱུང་།
“ཁྱོས་ཁོ་རང་གང་ལ་སོང་བ་ཤེས་ཡོད་ཀྱི་རེད་ལ”སྡེ་ཁག་
ཀྲུའུ་རིན་གཞོན་པའི་གདོང་ལ་ཡང་བསྐྱར་འཛུམ་མདངས་ཡ་
མཚན་པ་ཞིག་ཕྱུང་འདུག ངས་ལྟ་ཕྱོགས་ཤིག་གིས་ཁྲོས་འཁྲུག་
རྔམ་པའི་སེང་གེ་ཞིག་གི་གདོང་ལ་གློ་བུར་དུ་འཛུམ་མདངས་
ཕྱུང་བ་དང་འདྲ་བར་ཐད་ཀར་དུ་ཁོའི་གདོང་ལ་ལྟ་མི་ཕོད་པར་
གྱུར།
“ཁོས་དུས་རྒྱུན་དཔེ་མཛོད་ཁང་ནང་ལས་ཀ་ལས་བཞིན་
ཡོད་པས་ཉིན་དཀར་ངེད་གཉིས་འབྲེལ་འདྲིས་བྱེད་ཀྱིན་མེད”
“དགོང་མོ་ཁྱོད་ནམ་རྒྱུན་ཁོ་ཚང་ལ་འགྲོ་བཞིན་ཡོད་དམ”
ཡུན་རིང་ཞིག་ལ་ང་རང་དཔལ་ཆེན་རྡོ་རྗེ་ཚང་ལ་མ་
སོང་། ངས་སེམས་ལ་དེ་ལྟར་དྲན་ན་ཡང་ཁ་ནས་ཅི་ཡང་མ་
བཤད། །
་ ང་ཚོའི་འཛིན་གྲྭའི་ཀྲུའུ་རིན་ནི་སྡེ་ཁག་ཀྲུའུ་རིན་གཞོན་
པའི་གམ་ན་ཅུང་མ་རུང་བའི་ཉམས་ཀྱིས་ཀྲོང་ངེར་བཙོག་
འདུག་ཅིང་། ཡིད་འཐད་མ་ཡིན་པའི་རྣམ་འགྱུར་དེ་འདྲ་ནི་
སྔོན་ཆད་བདག་གི་ཨ་མས་མི་གཞན་ལ་སྟོན་བཞིན་པ་དངོས་སུ་
མཐོང་མྱོང་ན་ཡང་ད་ལྟ་རིམ་གྱིས་བརྗེད་ལ་ཉེ་འདུག་
272



མི་རབས་ཤིག་གི་ཉིན་འགའ།
“ཁེ་དགོང་མོ་ཁྱེད་རང་དཔལ་ཆེན་རྡོ་རྗེ་ཚང་ན་བསྡད་
འདུག་ཟེར་བ་བདེན་ནམ”
“ དགོང་མོ་ཉལ་དུས་ང་རང་ཕྱིར་ཉལ་ཁང་ལ་སོང་བ་
ཡིན”
ལོ་རྒྱུས་ཀྱི་དྲན་པ་དེ་དག་སེམས་གཏིང་ལ་དུར་འཇུག་
བྱས་པ་ནས་བཟུང་། ང་དཔལ་ཆེན་རྡོ་རྗེ་ཚང་ལ་སོང་མ་
མྱོང་། འཛིན་གྲྭའི་ཀྲུའུ་རིན་ལ་སྐྲག་བཞིན་པའམ་ཡང་ན་སྡེ་
ཁག་ཀྲུའུ་རིན་ལ་སྐྲག་བཞིན་པ་གང་ཡིན་མི་ཤེས་ཀྱང་། ཐེངས་
འདིའི་དྲིས་ལན་འདི་ནི་སྐྲག་སྣང་གིས་དེད་དེ་ཁ་ནང་ནས་རང་
དབང་མེད་པར་ཤོར་སོང་། སྔོན་ཆད་ལྟར་རྫུན་ལབ་པའི་འགྱོད་
པ་ཡང་སྐྱེས་རྒྱུ་མི་འདུག །
“ཡ ད་ཁྱོད་སོང་ར་ཆོག”སྡེ་ཁག་ཀྲུའུ་རིན་གཞོན་པའི་
གདོང་ནས་ཅུང་གཟབ་ནན་གྱི་ཉམས་ཤིག་མངོན་ཡོད་པས་
ངས་ཅི་ཡང་མ་བཤད་པར་ལས་སྒྲུབ་ཁང་ནས་སྒོར་བུད་པ་
ཡིན། སྒོར་བུད་རྗེས་ངའི་སེམས་ལ་འཇིགས་སྣང་སྣ་ཚོགས་བྱུང་
ཞིང་། སྡེ་ཁག་ཀྲུའུ་རིན་གཞོན་པའི་གབ་ཚིག་ལྟ་བུའི་དྲི་བ་དེ་
དག་གི་མཐིལ་རྟོགས་མ་སོང་།
སློབ་མ་རྣམས་ཀྱིས་ནངས་ཇ་འཐུང་ཟིན་ནས་སློབ་ཁང་
དུ་འགྲོ་བཞིན་འདུག ཞོགས་པའི་སློབ་ཐུན་དང་བོ་འཛམ་གླིང་
273



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ལོ་རྒྱུས་ཡིན་པས་དེ་ལ་སེམས་གཏིང་ནས་སུན་སྣང་དྲག་པོ་
བྱུང་། ངས་གོམ་པ་རིང་ལེན་བྱས་ཏེ་ལུས་རྩལ་ར་བའི་གྲུ་ཟུར་
ན་ཡོད་པའི་སྤྱོད་ཁང་གཟས་ནས་སོང་བ་ཡིན། ཞོགས་པའི་དུས་
ཀྱི་མཁའ་དབུགས་འདི་འཁྱག་སིབ་སིབ་མི་སེམས་ལ་གྲང་འདར་
རྒྱག་པར་བྱེད། །
སྤྱོད་ཁང་ནང་ནས་ང་ལ་གཅིན་སྐྱག་གཉིས་ཀ་མི་
འདུག ང་སྤྱོད་ཁང་འདིའི་ནང་ལ་འོངས་དོན་ཅི་ཞིག་ལ་གཡོལ་
འདོད་པའི་ཕྱིར་མ་ཡིན་ནམ། ཁོ་ཚོས་ང་ལ་ཅིའི་ཕྱིར་དཔལ་
ཆེན་རྡོ་རྗེའི་སྐོར་གྱི་གནས་ཚུལ་དྲིས་པ་ཡིན་ནམ། ད་ནངས་
ངས་སློག་པའི་དྲིས་ལན་དེ་དག་ལ་ཕྱིར་འདང་རེ་བརྒྱབ་ཚེ་ང་
རང་དཔལ་ཆེན་རྡོ་རྗེ་ལ་འབྲེལ་འདྲིས་ཆེ་བར་མ་ཟད། ནམ་
རྒྱུན་ལུས་དང་གྲིབ་མ་ལྟར་འགྲོགས་བཞིན་པ་དེ་ཡང་ང་ཡིན་
པར་འདུག ང་སྔོན་ཆད་ནས་དཔལ་ཆེན་རྡོ་རྗེ་ལ་སུན་སྣང་སྐྱེ་
བཞིན་ཡོད་པའི་སེམས་ཁམས་དེས་ང་ལ་རྫུན་མགོ་སྐོར་བཞིན་
པ་འདྲ། དོན་དངོས་དང་འགལ་བའི་ཁས་ལེན་དེ་དག་ལ་
ཕྱིར་འདང་རེ་བརྒྱབ་ཚེ་སྐྱུག་བྲོ་བ་དག་རང་ལུས་ནས་འོངས་
ཤིང་། གནད་འགག་གི་སྐབས་སུ་རང་ཉིད་རང་ལ་ཡང་ཡིད་
ཆེས་བྱེད་དཀའ་བར་འདུག འདི་ནི་རང་མཚང་རང་གིས་
མངོན་པར་ཕྱུངས་པ་མ་ཡིན་ནམ།
，
274



མི་རབས་ཤིག་གི་ཉིན་འགའ།
ང་རང་སློབ་ཁང་གི་སྒོ་ཁར་འབྱོར་དུས་ཅུང་འགོར་སོང་བ་
འདྲ། ལོ་རྒྱུས་དགེ་རྒན་ཁྲིད་སྟེགས་ཐོག་ན་མགོ་ཁྲིད་ཞིག་ལྟར་
ལག་པས་རྣམ་འགྱུར་སྣ་ཚོགས་སྟོན་བཞིན་སློབ་ཁྲིད་བྱེད་བཞིན་
འདུག སྒོ་གླེགས་ཀྱི་དྲ་མིག་བརྒྱུད་དེ་སློབ་ཁང་ནང་གི་མདུན་
ཐད་ཀྱི་གྲལ་ཤར་ཐོག་བསྡད་ཡོད་པའི་སློབ་གྲོགས་རྡོ་རྗེ་མཐོང་
ཐུབ་ཅིང་། ཁོས་ང་ལ་ཟུར་མིག་ཙམ་འཕངས་རྗེས་སློབ་ཁྲིད་ལ་
ནན་ཏན་གྱིས་ཉན་བཞིན་པའི་ཚུགས་ཀ་བསྟན་ནས་ཡང་བསྐྱར་
ང་ལ་བལྟས་མ་བྱུང་།
དེ་བས་ང་གོམ་པ་འགའ་ཕྱིར་བསྣུར་བྱས་ཏེ་སློབ་ཁང་
ནང་གི་སློབ་གྲོགས་ཚོས་མི་མཐོང་སར་འོངས་ནས་བསྡད་པ་
ཡིན། ཏག་ཏག་ང་རང་ལངས་སྡོད་ས་ནི་ཉིས་ཐོག་ནས་སུམ་
ཐོག་ལ་འགྲོ་སའི་ཐེམ་སྐས་ཀྱི་ཁ་གཏད་ན་ཡོད་ཕྱིར། སློབ་ཁྲིད་
ཐོག་ཁང་གི་ལས་སྒྲུབ་ཁང་དུ་འགྲོ་བཞིན་གྱི་སྡེ་ཁག་གཞན་པའི་
དགེ་རྒན་དེ་དག་གིས་དོགས་ཟོན་དང་བཅས་ཏེ་ང་ལ་ལྟ་བཞིན་
པ་མཐོང་། དགེ་རྒན་དེ་དག་གི་མིག་ནང་དུ་ང་ནི་འཇིག་རྟེན་
གཞན་ཞིག་ནས་འོངས་པའི་མི་ཞིག་ཡིན་པ་འདྲ། དེ་བས་ང་ལ་
སྔར་ལས་ཀྱང་དོགས་མི་བདེ་བའི་སྣང་བ་བྱུང་།
དེ་ལྟར་སྒོ་ཁ་ནས་དུས་ཡུན་སྐར་མ་འགའ་ལ་ལངས་བསྡད་
རྗེས་ངས་སྤོབས་པ་ཆེན་པོས་“ཡར་ཞུ”ཞེས་དགེ་རྒན་བོས་པ་ཡིན།
275



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཁོང་གིས་ང་ལ་ཁ་ཡ་མི་བྱེད་པར་མུ་མཐུད་དུ་སློབ་ཁྲིད་
བྱེད་བཞིན་འདུག ངས་སྐད་གདངས་ཅུང་མཐོན་པོའི་སྒོ་ནས་
ཡར་ཞུ་ཞེས་ཡང་བསྐྱར་བོས་པ་ན། སློབ་གྲོགས་རྡོ་རྗེས་ང་ལ་ལྟ་
ཙམ་བྱས་པ་དང༌། དེར་མཐུད་ནས་ཁོའི་གཡས་ཕྱོགས་ན་ཡོད་
པའི་སློབ་གྲོགས་གཞན་རྣམས་ཀྱིས་ཀྱང་ང་ལ་བལྟས་བྱུང་། དེ་
དུས་ད་གཟོད་དགེ་རྒན་གྱིས་ང་རང་མཐོང་ཞིང་། ཁོང་གིས་
མགོ་བོ་ཚུར་ལ་ལྕོགས་ཙམ་གྱིས་སྒོ་ཕྱེ་རུ་བསླེབས། ང་ལ་འཚབ་
སྣང་ཆེན་པོ་སྐྱེས་ན་ཡང་རང་ཚོད་ཀྱིས་སེམས་ཀྱི་ཚོར་བ་རྣོན་པོ་
དག་ནང་ལ་འཇུག་ཅི་ཐུབ་བྱས་ཏེ་སྒོ་ཕྱེ་བར་སྒུག གལ་ཏེ་ང་ལ་
སྒོ་ཕྱེ་བའི་དུས་ཚོད་ཀྱི་བར་སྟོང་འདི་ལེ་དབར་ཁྲི་ཁྲག་གི་ཆོད་
པ་ཡིན་ན། ངའི་སེམས་ཀྱི་གཤོག་ཟུང་འདི་བདེ་སྐྱིད་ཀྱི་རླུང་
བུས་བཏེགས་ནས་སློབ་ཁང་གི་ཚགས་དམ་པའི་གྱོ་མོག་གི་རྩིག་
གྱང་འདི་ཧར་གྱིས་གཏོར་ཏེ། ཕྱི་རོལ་ན་མཚོ་མོ་ལྟར་འཁྱིལ་
ཡོད་པའི་རང་དབང་གི་ཁམས་ཤིག་ལ་མཛེས་སྡུག་གི་སྐྱོད་
བཞིན། རྨི་ལམ་དང་བར་ཁྱད་ཆེ་བའི་དངོས་ཡོད་ཁྲོད་ཀྱི་སེམས་
ཁུར་དང་སྡུག་སྨེ་དེ་དག་ཅིག་ཅར་དུ་དོར་ནས། རང་ཉིད་ཁོ་
ནའི་ལུས་སེམས་གཉིས་ཀྱི་བདེ་བའི་ལོངས་སྤྱོད་ལ་འཛེམ་མེད་
དུ་རོལ་ཆོག
“ནང་ལ་ཤོག”དགེ་རྒན་གྱིས་ང་ནང་ལ་བོས་བྱུང་། ང་
276



མི་རབས་ཤིག་གི་ཉིན་འགའ།
ནང་སྒོའི་གཡས་འགྲམ་ནས་མགོ་བོ་མར་དུད་དེ་ལངས་བསྡད་
པ་ཡིན། ཁོས་ང་ལ་ཅི་ཡང་མི་བཤད་པར་མུ་མཐུད་དུ་སློབ་ཁྲིད་
བྱས་སོང་། ཕལ་ཆེར་ངའི་འཚོ་གནས་དང་བཅས་པ་ཡོངས་
སུ་བརྗེད་འདུག་པ་འདྲ། གྲལ་མཇུག་ན་ཡོད་པའི་སློབ་གྲོགས་
གཉིས་ཀྱིས་ང་ལ་བལྟས་ཏེ་ཤུབ་བུར་ཅི་ཞིག་བཤད་བཞིན་འདུག
ཕལ་ཆེར་སྐར་མ་བཞི་བཅུ་ལྷག་འགོར་རྗེས་གཞི་ནས་སློབ་
ཁྲིད་གྲོལ་བའི་ཅོང་བརྡ་གྲག དགེ་རྒན་གྱིས་ལས་བྱ་དང་བཅས་
པ་སློབ་གྲོགས་ཚོར་དཔེ་ཆའི་ངོས་ལ་རྟགས་རྒྱག་ཏུ་བཅུག་རྗེས་
སློབ་ཁང་ལས་སྒོར་བུད།“ཁྱེད་ཀྱི་ཚུགས་ཀར་ལྟོས་དང་། མི་ཞིག་
ལ་རིག་གམ”ངའི་རྣ་ལམ་དུ་སློབ་སྐབས་སྔོན་མར་བཤད་པའི་
སྐད་ཆ་དེ་དག་བཙངས་ནས་ཐོན་བྱུང་། །
དགེ་རྒན་སློབ་ཁང་ནས་ཕྱིར་བུད་རྗེས་ང་འདུག་སྟེགས་
སུ་བསྡད་པ་ཡིན། ཡུན་རིང་ཞིག་ལ་ནད་ཀྱིས་མ་བཏང་བའི་
ནད་པ་ཞིག་དང་འདྲ་བར། ལུས་པོ་ཡོངས་རྫོགས་ཉོབ་པར་
གྱུར་ཏེ་ཤིན་ཏུ་ཐང་ཆད་པའི་སྣང་བ་ཞིག་འགོག་མེད་དུ་སྐྱེས་
བྱུང་། ཉིན་གུང་གི་ཟ་མ་ཟ་དུས་ངལ་དུབ་ཀྱི་སྣང་བ་དེ་ད་རུང་
ལུས་ཀྱི་ཆ་ཤས་གང་ཞིག་ན་ལུས་འདུག ཕྱི་དྲོའི་སློབ་ཐུན་དང་
བོ་འཚོགས་དུས་ངལ་དུབ་ཀྱི་སྣང་བ་དེ་རིམ་གྱིས་སེམས་ཀྱི་ཁུར་
བོ་ལྟ་བུར་སོང་ནས། སློབ་ཁྲིད་འཚོགས་པའི་ཅོང་བརྡ་དེ་ཤིན་
277



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཏུ་རྣ་ལ་གཟན་པ་བྱུང་། སྙན་ངག་གི་དགེ་རྒན་ཁྲིད་སྟེགས་སུ་
བུད་དེ་སྲིད་པ་ཅན་གྱི་རྒྱན་གྱི་མཚན་ཉིད་དང་རིགས་དབྱེའི་
སྐོར་བཤད་བཞིན་འདུག སེམས་པ་ཅི་ལྟར་གཅིག་ཏུ་སྒྲིལ་ན་
ཡང་སློབ་ཁྲིད་ཀྱི་ནང་དོན་སེམས་ལ་འབབ་རྒྱུ་མ་བྱུང་།
ཕྱི་དྲོའི་སློབ་ཐུན་གསུམ་པ་གྲོལ་མ་ཐག་འཛིན་གྲྭའི་ཀྲུའུ་
རིན་གྱིས་སློབ་ཁང་གི་སྒོ་ཕྱེ་སྟེ་མགོ་བོ་ནང་ལ་བསྲིངས་ཙམ་གྱིས་
ང་ལ་ལག་བརྡ་ཞིག་འཕངས་ཏེ། ང་རང་ཕྱི་ལ་ཡོང་དགོས་པའི་
བརྡ་བརྒྱབ་བྱུང༌། །
ཁོས་ང་གཞུང་ལས་ཁང་དུ་བོས་ཏེ།“ཅང་མ་འགོར་བར་སྤྱི་
བདེ་མི་སྣས་ཁྱེད་ལ་འདྲི་གཅོད་བྱེད་དུས་ཁྱོས་ལན་ཇི་བཞིན་དུ་
འདེབས་དགོས་པ་དང༌། སྐད་ཆ་ལྷག་མ་བཤད་མི་དགོས”ཞེས་
གདམས་བྱུང་། སྐད་ཆ་དེ་གོ་མ་ཐག་ངའི་སེམས་པ་དངངས་
འཚབ་ཀྱི་རྒྱ་རུ་ཚུད་སོང་། ཁོའི་མིག་ཟུང་ལས་ང་ལ་སྙིང་རྗེ་བའི་
འོད་ཅིག་འཕྲོ་བཞིན་པ་མཐོང་རུང་ངས་ཅི་ཡང་མ་བཤད།
སྐད་ཆ་བཤད་ཚར་རྗེས་ཁོས་ང་རང་ཐད་ཀར་སྡེ་ཁག་ཀྲུའུ་
རིན་གྱི་ལས་སྒྲུབ་ཁང་བའི་ནང་དུ་ཁྲིད།
ལས་སྒྲུབ་ཁང་དུ་ལུས་ལ་ཉེན་རྟོག་པའི་ལྭ་གྱོན་ཡོད་པའི་
གསར་བུ་ཞིག་དང་རྒན་པ་ཞིག་གིས་ངའི་ལོག་ཕེབས་ལ་སྒུག་
འདུག ངའི་སྙིང་གི་འཕར་ལྡིང་མངོན་གསལ་དུ་ཇེ་ཆེར་འགྲོ་
278



མི་རབས་ཤིག་གི་ཉིན་འགའ།
བཞིན་འདུག།
ང་ནང་དུ་འབྱོར་མ་ཐག་ཁོ་ཚོས་ཕན་ཚུན་བར་གོ་ཐུབ་མི་
ཐུབ་ཀྱི་སྐད་ཆ་འགའ་ཤུབ་བུར་བཤད་རྗེས་སྔར་བཞིན་སྡེ་ཁག་
ཀྲུའུ་རིན་གྱིས་སྡུན་ལ་ཁ་གྲག་བྱུང་།
“རིན་ཆེན། ཁྱོད་ཀྱི་གྲོགས་པོ་དཔལ་ཆེན་རྡོ་རྗེས་ནག་
ཉེས་ཅི་ཞིག་བཟོས་པ་ཤེས་སམ”
“མི་ཤེས་”
“འོ་ན་དཔལ་ཆེན་རྡོ་རྗེའི་དགའ་རོགས་མའི་ངོ་ཤེས་སམ”
“……
༡༡
བདག་གིས་ཅི་ཡང་མ་བཤད་པ་མཐོང་བས་ཁོའི་གདོང་ལ་
གཟབ་ནན་གྱི་ཉམས་ཤིག་གིས་ཁེངས་ནས་མུ་མཐུད་དུ།
“ངས་ཁྱོད་ལ་བྱ་བ་འདིའི་ཚབས་ཆེན་རང་བཞིན་བཤད་
ན། བུ་མོ་དེས་སློབ་གྲྭའི་ཕྱི་ནས་རང་སྲོག་བཅད་འདུག”
ཁོས་རང་གི་ཉེ་གམ་ན་ཡོད་པའི་མི་རྣམས་ལ་བལྟས་
ཏེ་དོན་རྐྱེན་དེའི་བྱུང་བ་རྣམས་ང་ལ་བཤད་གྲབས་བྱས་ན་
ཡང་། ཚང་མ་ཁ་རོག་གེར་བསྡད་ཡོད་པ་མཐོང་བས་ཡང་
བསྐྱར། །
“ཁྱོས་གྲོགས་པོ་དཔལ་ཆེན་རྡོ་རྗེ་ཡང་གར་སོང་མི་ཤེས་
པར་འདུག”
279



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ང་ལ་གློ་བུར་དུ་གར་བྱུང་འདི་བྱུང་མེད་པའི་འཇིགས་
སྐྲག་ཆེན་པོ་བྱུང་། ཁོག་གི་སྙིང་ཆུང་ཁ་ནང་ལ་བཙངས་ཡོང་
སྟེ་དབུགས་ཀྱི་རྒྱུ་བ་ཇེ་འཚུབ་ལ་སོང་ཞིང་། རྣ་ཅོག་གི་ནང་
ཧྲིལ་བོར་སྙིང་ཆུང་འཕར་ལྡིང་གི་སྡིག་སྒྲས་ཁྱབ་སྟེ། ཉེ་འགྲམ་
གྱི་ཁ་དོག་རྣམས་ཀྱང་དབྱེ་བ་གསལ་བོ་ཞིག་འཁོར་དཀའ་བར་
གྱུར་། ཡིན་ན་ཡང་སྡེ་ཁག་ཀྲུའུ་རིན་གྱིས་ཅི་ཞིག་བཤད་བཞིན་
པ་གསལ་བོ་གོ་ཐུབ། །
ངས་སྡེ་ཁག་ཀྲུའུ་རིན་ལ་ལན་ཅི་ཞིག་བཏབ་པ་མི་ཤེས་ན་
ཡང་ཅང་མ་འགོར་བར་ཁོ་ཡར་ལངས་སྟེ་ང་ལ་“ཁྱོས་ཉེན་རྟོག་
པ་འདི་གཉིས་ཀྱི་དྲི་བ་ལ་ལན་གསལ་བོ་ཐོབས། རྫུན་བཤད་
ན་དོན་དག་གི་མཇུག་འབྲས་ཇེ་བཙོག་ལ་འགྲོ་ཡང་སྲིད་”ཅེས་
བཤད་ཞོར་ང་ཚོའི་འཛིན་གྲྭའི་ཀྲུའུ་རིན་ལ་རྣམ་འགྱུར་ཞིག་
བསྟན་ནས་མཉམ་པོར་སྒོར་བུད། །
ཤུལ་དུ་ང་དང་ངའི་ཁ་གཏད་ཀྱི་སྤྱི་བདེ་མི་སྣ་གཉིས་པོ་
དང་བཅས་མི་གསུམ་ལས་ལུས་མི་འདུག ཁང་བའི་ནང་སྔར་
ལས་ཀྱང་ལྷིང་འཇགས་སུ་གྱུར་། བདག་གི་བསམ་ཚོད་ལ་མྱ་
ངམ་ཐང་ཆེན་པོ་ཞིག་གི་ཁུག་དཀྱིལ་ན་ཚེ་སྲོག་གི་སྐུད་པ་ཇེ་
ཕྲ་རུ་འགྲོ་བཞིན་པ་ལྟར། ཞེ་བློ་ལ་འཇིགས་སྣང་མང་བོ་སྐུལ་
འོངས། ངའི་སྙིང་གི་ལྡིང་ཚད་དང་སྡིག་སྒྲ་ནི་རྔ་བོ་ཆེ་ཞིག་རྡུང་
28o



མི་རབས་ཤིག་གི་ཉིན་འགའ།
བཞིན་པ་ཇི་བཞིན་གསལ་བོར་གོ་ཐུབ་མོད། སེམས་ཁམས་ད་
ཅི་ལས་ཀྱང་ཇེ་གཉོམ་ལ་སོང་འདུག ལུས་པོ་ཡང་འདར་བཞིན་
མེད་པ་འདྲ། ངོ་མ་ངས་རང་ཚོད་ཟིན་པ་ཤིན་ཏུ་དཀའ་བར་
གྱུར།
སྤྱི་བདེ་མི་སྣ་རྒན་པ་དེས་གཟབ་ནན་དང་ཞི་འཇམ་ངག་
གིས་ངའི་ལོ་ཚོད་དང་ཕ་ཡུལ། ཕ་མའི་མིང་སོགས་ཞིབ་ཏུ་དྲིས་
སོང་། ངས་ཀྱང་དྲང་མོ་དྲང་རྐྱང་གིས་ལན་བཏབ་པ་ཡིན། ང་
ཁོ་ཚོར་སྐྲག་གིན་མེད་པ་འདྲ།
ངས་ང་རང་ལོ་བཅུ་དགུ་ཡིན་པ་དང་ང་ལ་ཨ་ཕ་མེད་ཅེས་
བཤད་དུས། ཁོའི་གནད་དོན་གང་ཞིག་ཐག་མ་ཆོད་པ་ལྟར་ངོ་
ལ་དོགས་གཞིས་གང་འདུག ཁོའི་ཟུར་ན་ཡོད་པའི་ན་གཞོན་
དེས་རྒྱབ་ཤོག་ནག་ནག་ཡིན་པའི་ཟིན་ཐོ་འབྲི་དེབ་ཅིག་ཏུ་ངའི་
བཤད་པ་རྣམས་ཟིན་བྲིས་སུ་འདེབས་བཞིན་འདུག
དུས་ཚོད་གཅིག་ལྷག་ལ་འདྲི་གཅོད་བྱས་རྗེས་འཚབ་
སྣང་དང་སྐྲག་སྣང་གི་མཁའ་དབུགས་དེ་རིམ་གྱིས་ཞི་འཇམ་ལ་
སོང་། ཕྱི་རོལ་ནས་སློབ་མ་ཚོའི་འུར་སྐད་རེ་གཉིས་གོ་ཐུབ་ན་
ཡང་དེ་འདྲའི་རྣ་ལ་གཟན་པ་ཞིག་མི་འདུག ལྡོག་སྟེ་རང་སེམས་
ལྷོད་ལ་འབབ་སྤྱད་ཀྱི་སྒྲ་དབྱངས་ཤིག་དང་མཚུངས་པར་ཤིན་
ཏུ་སྙན་ལ་འཇམ་པ་ལྟ་བུར་འདུག འདི་འདྲའི་དུས་སྐབས་སུ་
28i



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ནམ་ཡང་མིའི་སེམས་ནི་ཇི་འདྲའི་ནུས་མེད་སྟོབས་མེད་ཅིག་
རེད་ཨང་།
མཇུག་མཐར་ང་དང་དཔལ་ཆེན་རྡོ་རྗེ་བར་གྱི་འབྲེལ་
བ་སྐོར་ཞིག་དྲིས་ན་ཡང་དཔལ་ཆེན་རྡོ་རྗེས་ནག་ཉེས་ཅི་ཞིག་
བསྒྲུབས་པའི་སྐོར་ང་ལ་ཟུར་ཙམ་ཡང་བཤད་མ་བྱུང་། ཤིན་ཏུ་
ལྐོག་གྱུར་ཡིན་པའི་དོན་དག་མང་བོ་ཞིག་གིས་སེམས་ལ་རྨ་ཁ་
ཟབ་མོ་བཟོ་བ་འདྲ། །
སྤྱི་བདེ་མི་སྣ་རྒན་པ་དེས་དོན་དག་གཞན་པ་མེད་ཚེ་ད་
ནས་བཟུང་དཔལ་ཆེན་རྡོ་རྗེའི་སྐོར་གྱི་གནས་ཚུལ་ཡོད་ན་དུས་
ལྟར་གོང་རིམ་ལ་ཡར་ཞུ་བྱ་དགོས་པ་དང༌། ཁྱོས་ཀྱང་རང་
གི་བསླབ་བྱ་ལ་བློ་སེམས་རྩེ་གཅིག་གིས་འབད་པ་བྱོས་དང་
ཆོག གལ་ཏེ་དོན་དག་གཞན་པ་ཡོད་ཚེ་ཁྱེད་ཚོས་དགེ་རྒན་
གྱིས་ཁྱེད་རང་འབོད་ངེས་ཡིན་ཟེར། བདག་གི་སེམས་ཁོང་ནས་
སྨེང་སྐྱོ་འདྲེས་མའི་སྐྱོ་བ་ཞིག་ཡར་འཕྱུར་ཡོང་ན་ཡང་། ངས་
བཙན་གྱིས་མར་མནན་ནས་ཁོང་གཉིས་ཀྱིས་གདམས་པའི་དོན་
རྣམས་དེ་མ་ཐག་ཏུ་ཁས་ལེན་བྱས་པ་ཡིན། །
མག་མོག་གི་ས་སྲོད་སྔ་ས་ནས་འཇིག་རྟེན་མི་ཡུལ་ལ་
བསླེབས་འདུག སྔོན་ཆད་ཁོར་ཡུག་གི་ཕྱི་ནང་གཉིས་ཀ་རབ་
རིབ་ཏུ་སྡོད་པ་ནི་འཇིག་རྟེན་འདིའི་ཆེས་མི་རུང་བ་ཞིག་ཏུ་
282



མི་རབས་ཤིག་གི་ཉིན་འགའ།
བསམས་མྱོང་ན་ཡང་། དེ་དགོང་གི་ང་ལ་མཚོན་ན། ད་ལྟའི་
ང་ལ་མཚོན་ན། དེ་ནི་བདག་སེམས་ཀྱི་སྒོ་མོ་བག་ཡངས་སུ་ཕྱེ་
ཆོག་པའི་རང་དབང་གི་དུས་སྐབས་ཤིག་མ་ཡིན་ནམ། ཤིན་ཏུ་
འཁྱགས་པའི་མཁའ་དབུགས་ཐེངས་འགར་འབྱིན་རྔུབ་བྱས་པ་
ན། ཕ་ཡུལ་རི་གྲོང་གི་མཛེས་སྡུག་གི་རྨི་ལམ་དེ་དག་ངའི་གནས་
གང་ཞིག་ལ་བཙངས་ནས་འོང་གིན་པ་དང་འདྲ་བྱུང་།
སློབ་ཁྲིད་ཐོག་ཁང་ནང་གི་སློབ་ཁང་རེ་རེའི་གློག་འོད་
ཤིན་ཏུ་གསལ་ལ། སློབ་ཁང་གི་དྲ་མིག་བརྒྱུད་དེ་སློབ་མ་རྣམས་
སློབ་ཁང་ནང་དུ་ཡར་རྒྱུག་མར་རྒྱུག་བྱེད་བཞིན་པ་གསལ་བོར་
མཐོང་འོང་། དགོང་ཚོགས་འཚོག་ལ་ཉེ་བས་ངའི་གོམ་ཁ་སློབ་
ཁང་གི་ཕྱོགས་སུ་བསྒྱུར་བ་ཡིན། །
སློབ་ཁང་ནང་སྔར་བཞིན་ཟང་ཟིང་དང་ལྷིང་འཇགས་
མཉམ་གནས་སུ་ཡོད་ཅིང་། རྙིང་རལ་དུ་གྱུར་བའི་ངོ་གདོང་
དེ་དག་ལས་ང་ལ་འཕྱ་དམོད་དང་ཟུར་ཟའི་མིག་མདངས་མང་
པོ་ཞིག་འཕང་འོངས་མོད། གནས་ལུགས་ཐམས་ཅད་མང་བོའི་
ཕྱོགས་སུ་ཡོད་པའི་ངེས་པ་མ་མཆིས་པས། ང་རང་འདུག་སྟེགས་
སུ་བསྡད་དེ་འདས་སོང་གི་ཡོད་ཚད་ལ་ཕྱིར་འདང་བརྒྱབ་པ་
ཡིན། །
དགོང་ཚོགས་གྲོལ་ནས་ཉལ་ཁང་དུ་ལོག་རྗེས་ང་ལ་སྔར་
283



བོད་ཀྱི་དེང་རབས་བརྩམས་སྒྲུང་དཔེ་ཚོགས། །
ལས་ཀྱང་ཐང་ཆད་པའི་སྣང་བ་བྱུང་། མི་མངོན་ལྐོག་གྱུར་གྱི་
གནས་ཤིག་ན་སྙིང་རྗེ་སྤུ་ཙམ་ཡང་མེད་པའི་མདའ་མོ་ཁྲི་ཁྲག་
མང་བོ་ང་ལ་གཟས་ནས་འོངས་ཀིན་པ་དང་འདྲ་བར་སེམས་པ་
བདེ་ལ་འབབ་ཐབས་ཤིག་གཏན་ནས་མི་འདུག
སློབ་གྲོགས་རྣམས་སྔ་གཞུག་ཏུ་གཉིད་སོང་། ངའི་ཁ་
གཏད་ཀྱི་སློབ་གྲོགས་དེས་སྡུར་བ་འཐེན་བཞིན་འདུག ད་ཅི་ཁོ་
ཚོས་མེ་ལོང་མའི་གཞུང་ན་སྙན་ངག་གི་སྲོག་བསྟན་ཡོད་མེད་ལ་
རྩོད་པ་རྒྱག་བཞིན་འདུག་མོད་ད་ལྟ་བདེ་བའི་རྨི་ལམ་ལ་ཞུགས་
ཟིན་འདུག
ངས་སེམས་སྟེང་ནས་རང་གི་གྲོགས་པོ་ཚོར་རང་དབང་
གི་འཚོ་བའི་རྒྱུན་ཞིག་མུ་མཐུད་ནས་ཡོད་པར་རེ་སྨོན་བྱས་
ཤིང་། མ་འོངས་པའི་ལམ་ཁར་བར་ཆད་མི་ཡོང་བའི་གསོལ་
བ་བཏབ་པ་ཡིན། འདི་ནི་བདག་ལ་གློ་བུར་དུ་བྱུང་བའི་བསམ་
འདུན་ཞིག་ཡིན་ནམ། མུན་ནག་གི་ཁྲོད་ཁེར་རྐྱང་དུ་སྡོད་པའི་
རང་ཉིད་ལ་རང་ཉིད་ཀྱིས་སྙིང་རྗེ་སྐྱེས་ཚུལ་ཡིན་ནམ། གང་
ལྟར་འདི་ནི་གློ་བུར་དུ་བྱུང་བའི་ཚོད་མེད་ཀྱི་སྙིང་རྗེ་ཞིག་ཡིན་
པར་རང་བློ་རང་ལ་ལྐོག་ཏུ་མ་གྱུར་བ་མིན་ནམ།
284



མི་རབས་ཤིག་གི་ཉིན་འགའ།
ལེའུ་བཅུ་བཞི་པ།
གཟའ་ལྷག་པའི་ཕྱི་དྲོ་དེར་འཛིན་གྲྭའི་ཀྲུའུ་རིན་ང་འཚོལ་
དུ་བསླེབས་བྱུང་། དང་ཐོག་ངས་ང་འབོད་བཞིན་ཡོད་པ་མ་
ཤེས། ངས་སློབ་ཁང་ནང་ན་ལོ་རྒྱུས་ཀྱི་ལས་བྱ་འབྲི་བཞིན་
ཡོད། སློབ་ཁང་ནང་དུ་གད་རེས་པ་གཉི་ག་དང་ང་ཚོ་མི་གསུམ་
ལས་མེད། པན་ཀྲང་གིས་སློབ་ཁང་ནང་ན་མི་མང་བོ་མེད་
པ་ཤེས་རྗེས་ཅི་ཡང་མ་ཤེས་ཁུལ་གྱིས་ངའི་འགྲམ་ལ་བསྡད་
དེ། བདག་གི་ལོ་རྒྱུས་ཀྱི་དཔེ་ཆ་བླངས་ནས་ཡར་སློག་མར་སློག་
བྱས་སོང་། ངས་ཏག་ཏག་ལས་བྱ་འབྲི་བཞིན་ཡོད་པས་ཁོའི་
བྱ་སྤྱོད་དེ་ལ་སེམས་གཏིང་ནས་ཁོང་ཁྲོ་ལངས་ན་ཡང་བཙན་
གྱིས་མར་མནན་པ་ཡིན། གད་རེས་པ་གཉིས་ཀྱིས་མཉམ་འཇོག་
བྱེད་ཀྱིན་མེད་དུས་ཁོས་ང་ལ་བཅོས་མའི་འཛུམ་ཞིག་བསྟན་
ནས། འཛིན་གྲྭའི་ཀྲུའུ་རིན་གྱིས་སྒོ་ཁ་ན་ཁྱོད་འབོད་བཞིན་
འདུག་ཅེས་བཤད་བྱུང་། ངའི་སེམས་ནས་ཁ་སང་ལོ་རྒྱུས་སློབ་
ཁྲིད་ཀྱི་རྗེས་ལ་མ་ཆོད་པ་དེ་ཁོང་གིས་ཤེས་སོང་བ་ཡིན་ནམ་
སྙམ་ནས་ལས་བྱའི་འབྲི་འཕྲོ་བཞག་སྟེ་སྒོར་བུད་པ་ན། འཛིན་
གྲྭའི་ཀྲུའུ་རིན་གྱིས་སྐད་ཡིག་ཁྲིད་དཔྱོད་ཁང་གི་སྒོ་ཁ་ན་ཚུར་
ལ་བལྟས་འདུག ཁོང་གིས་ང་མཐོང་མ་ཐག་རྗེས་ལ་ཤོག་ཅེས་
285



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པའི་བརྡ་ཞིག་བསྟན་རྗེས་སློབ་ཁྲིད་ཐོག་ཁང་ལས་སྒོར་བུད། ང་
ནི་ལམ་ནོར་ཐེབས་པའི་མི་ཞིག་དང་འདྲ་བར་ཁོའི་རྗེས་ལ་
གང་མྱུར་གྱིས་དེད་པ་ཡིན། སྡེ་ཁག་ཀྲུའུ་རིན་གྱི་ལས་སྒྲུབ་
ཁང་དུ་བསླེབ་རག་ཏུ་ཁོས་ང་ལ་ཕྱིར་མིག་ཙམ་ཡང་བལྟས་མ་
བྱུང་། ཕལ་ཆེར་ངེད་གཉིས་མནའ་བཅད་སྤུན་ཟླ་ཆ་ཞིག་ཡིན་
པ་དང་འདྲ་བར་ང་ལ་ཡིད་ཆེས་ཀྱིས་ཁེངས་ཡོད་པ་འདྲ། །
སྡེ་ཁག་ཀྲུའུ་རིན་གྱི་ལས་སྒྲུབ་ཁང་དུ་མི་སུ་ཡང་མི་
འདུག འཛིན་གྲྭའི་ཀྲུའུ་རིན་ཁང་མིག་འདིའི་གཡས་ཕྱོགས་ཀྱི་
གྲུ་ག་ན་བཞག་ཡོད་པའི་ཧུ་ཧྥ་སོ་མ་ཞིག་ཡོད་པ་དེར་བསྡད་
བྱུང་། ང་སྒོའི་ནང་ཕྱོགས་ནས་ལངས་བསྡད་པ་ཡིན། ཁོས་ང་
ལ་སྔར་བཞིན་སྐད་ཆ་ཅི་ཡང་བཤད་མ་བྱུང་། ཐ་ན་ངའི་ངོ་
ལ་ཡང་བལྟས་མ་བྱུང་། སྡེ་ཁག་ཀྲུའུ་རིན་གྱི་སྡོད་ས་སྔར་ལྟར་
དྲ་མའི་ཉེ་གམ་ན་སྟོང་ཤུར་སེར་ཡོད་ཅིང་།འདང་ཕྱི་མཐོང་མ་
མྱོང་བའི་རྒྱབ་བསྙེས་ཡོད་པའི་འདུག་སྟེགས་སོ་མ་དེས་ཁང་
བ་འདིའི་ནང་ལ་དེང་རབས་ཀྱི་མཁའ་དབུགས་ཤིག་བསྣན་
འདུག དྲ་མའི་ཐེམ་ཐོག་ན་གཟེངས་ཐོན་ལ་བྱིན་པའི་ཟངས་ཀྱི་
སྒྲོམ་བུ་གཉིས་གཅིག་ལ་གཅིག་བསྙེས་ཏེ་བསླངས་ནས་བཞག་
ཡོད་ཅིང་། ཐོག་མ་བོ་ནི་རང་སྡེ་ཁག་གིས་སློབ་གྲྭ་འདིའི་མི་
རིགས་ཞབས་བྲོའི་འགྲན་བསྡུར་ཁྲོད་བླངས་པའི་རིམ་པ་གཉིས་
286



མི་རབས་ཤིག་གི་ཉིན་འགའ།
པའི་གཟེངས་ཐོན་བྱ་དགའ་རེད། ནང་མ་བོ་ཡང་མི་རིགས་དང་
འབྲེལ་བ་ཡོད་པའི་བྱ་དགའ་ཞིག་ཡིན་ངེས་ན་ཡང་། འདི་ནས་
བལྟས་ན་དེང་རབས་ལག་རྩལ་ལ་བརྟེན་ནས་ཟངས་ལ་བརྐོས་
པའི་མི་རིགས་ཞེས་པའི་རྒྱ་ཡིག་གི་ཡིག་འབྲུ་གཉིས་པོ་གསལ་
བོ་ཞིག་རིག་ཐུབ་ཀྱང་། རྗེས་ཀྱི་ཡི་གེ་རྣམས་ཟངས་ཀྱི་གཟེངས་
རྟགས་རྫུན་མ་བོས་གབ་ནས་མཐོང་ཐབས་མི་འདུག ངས་རང་
དགར་བསམ་གཞིགས་ཀྱི་སྒོ་མོ་ཕྱེ་ནས་མཐུན་སྒྲིལ་དང་ལས་
དོན། ཡང་ན་རྩོམ་རིག་སོགས་ཐ་སྙད་འགས་མི་རིགས་གཉིས་ཀྱི་
རྗེས་མཐུད་པར་བྱས་ཀྱང་སེམས་ལ་འབབ་པ་ཞིག་མི་འདུག
ཅོག་ཙེ་ཐོག་གི་དཔེ་ཆ་རྣམས་གཅིག་ལ་གཅིག་བརྩེགས་
ནས་གྲ་དག་མོར་བསྒྲིགས་ཡོད་པས་འདི་ནས་བལྟས་ན་སྒམ་
ཆུང་ཞིག་དང་འདྲ། དཔེ་ཆ་དེ་དག་གི་གམ་ན་སྨྱུག་ཆས་ཤིག་
བཞག་འདུག་ཅིང་ནང་དུ་རིགས་མི་གཅིག་པའི་ཞ་སྨྱུག་དང་
ལྕགས་སྨྱུག སྣུམ་སྨྱུག་སོགས་བཀང་བཀང་བ་ཞིག་གསེབ་འདུག་
པས། ཕ་ཡུལ་གྱི་རི་མགོ་ངེས་མེད་ནས་མཐོང་ཐུབ་པའི་ལབ་ཙེ་
དེ་དག་ཡིད་ལ་དྲན་བྱུང་། ངས་སེམས་ལ་ངོ་བོ་མི་འདྲ་ན་ཡང་
རྣམ་པ་འདྲ་བའི་བྱ་དངོས་མང་བོ་ཞིག་གང་སར་གནས་འདུག་
སྙམ་བྱུང་།
ལྕགས་ཐབ་ཁང་མིག་གི་དཀྱིལ་དུ་བཞག་འདུག་ན་
287



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡང་། རྡོ་སོལ་གྱི་མེ་དྲོད་ལ་བརྟེན་ནས་ཁང་མིག་ཧྲིལ་བོར་
དྲོད་ཀྱིས་ཁེངས་འདུག ཆེ་རྒྱུ་ཆུང་རྒྱུ་མེད་པའི་ཟངས་དེམ་ཞིག་
ལྕགས་ཐབ་ཀྱི་ཐོག་ལ་བཞག་ཡོད་པ་དེས་སྐྱོ་བའི་ཤུ་གླུ་བར་
མེད་དུ་འཐེན་བཞིན་འདུག ངའི་སེམས་ལ་ཚོད་མེད་དུ་བོད་
ཀྱི་སྒྲུང་གཏམ་རྩོམ་པ་བོ་སྟག་འབུམ་རྒྱལ་གྱི་ཉིན་གཅིག་གི་ཆོ་
འཕྲུལ་ནང་གི་ཞོགས་པ་དེའི་སྣང་བརྙན་དེ་དག་ཡིད་ལ་འཆར་
འོངས། མཐུད་ནས་ཡུལ་གྱི་ཨ་མས་ནངས་ཇ་སྐོལ་དུས་ཀྱི་སྣང་
བརྙན་མང་བོ་ཞིག་ཡིད་ལ་འཁོར་ཡོང་། །
དུས་ཚོད་སྐར་མ་བཅུ་ལྷག་འགོར་མོད་སྡེ་ཁག་ཀྲུའུ་རིན་
བསླེབས་མ་བྱུང་། འཛིན་གྲྭའི་ཀྲུའུ་རིན་ལགས་ཀྱིས་རང་གི་ཉེ་
འགྲམ་ན་ལྕགས་ལས་བྱས་པའི་ཚགས་པར་འགེལ་ས་ཆུང་ཆུང་
ཞིག་ཡོད་པ་དེ་ལས་རྒྱ་ཡིག་གི་མི་དམངས་ཉིན་རེའི་ཚགས་
པར་ཞིག་བླངས་ཏེ་ལྟ་འགོ་བརྩམས། ཚགས་པར་དེའི་ཕྱེད་ཕྱི་
མ་ངའི་ཕྱོགས་ལ་བསྟན་འདུག་པས། ངས་པར་ངོས་དེའི་ཞབས་
སུ་བཀོད་ཡོད་པའི་རྒྱ་ནང་གི་རྒད་པོ་ཞིག་གི་འདྲ་པར་མཐོང་
བྱུང་། ཁོའི་ལག་པ་ཟུང་གིས་འཇོར་ཞིག་ཡར་བཀྱགས་ནས་མགོ་
ཐོག་ལ་བླངས་འདུག་ཅིང་། ཕལ་ཆེར་རླབས་ཆེ་བའི་ལས་ཀ་ཅི་
ཞིག་ལས་རྒྱུའི་སྟ་གོན་བྱེད་བཞིན་པ་འདྲ། ཡང་ན་ཐང་ནས་
ཅི་ཞིག་རྐོ་བཞིན་ཡོད་པ་འདྲ། ཁོའི་གདོང་ལ་སེམས་ཀྱི་དགའ་
288



མི་རབས་ཤིག་གི་ཉིན་འགའ།
བས་བསླངས་པའི་ལྷད་མེད་པའི་འཛུམ་གྱིས་ཕྱུག་འདུག་པས་ང་
ལ་འཕྲུལ་སྣང་སྣ་ཚོགས་ཤིག་སྐྱེ་རུ་བཅུག ཡིན་ན་ཡང་བདག་
གིས་ཁོའི་འཛུམ་མདངས་དེའི་འོག་ན་ལོ་ཟླས་བསླུ་བྲིད་ཐེབས་
པའི་སྡུག་བསྔལ་ཇི་འདྲའི་མང་བོ་ཞིག་མི་མངོན་པར་གབ་ནས་
ཡོད་པ་ཤེས་ཐབས་བྲལ། ང་དང་ཚགས་པར་གྱི་བར་ཐག་གི་
དབང་གིས་རྒད་པོ་དེས་གདོང་གི་གཉེར་མ་ཡང་མཐོང་ཐབས་
མ་བྱུང་། དེ་བས་འདྲ་པར་དེ་ལ་བལྟས་ཀྱིན་བལྟས་ཀྱིན་བདག་
ལ་ད་ལྟའི་བདག་གི་གནས་བབས་འདི་འདྲའི་འོག ཡང་ན་རང་
གི་སེམས་ཁམས་འདི་འདྲའི་འོག མི་སུ་ཞིག་གིས་ང་ལ་འཛུམ་
མདངས་སྟོན་པ་ནི་ང་ལ་ཟུར་ཟ་བྱེད་བཞིན་པའི་བསམ་ཚུལ་
བྱུང་། ཡང་ན་ངའི་ཉེ་འགྲམ་གྱི་ཡོད་ཚད་ལ་ཟུར་ཟ་བྱེད་པ་དང་
ཡང་འདྲ་བྱུང་། ངས་དེ་མ་ཐག་ཏུ་ཕ་ཡུལ་རི་གྲོང་གི་མི་སེར་
ཕལ་བ་མང་པོ་ཞིག་གི་ཞེ་བློ་ན་ཡོད་པའི་སླད་མེད་གཞུང་དྲང་
གི་ཆ་དེ་དག་དྲན་ཡོང་།
པར་ངོས་དེའི་འདབས་སུ་ཡིག་འབྲུ་ཆེན་པོ་འགའ་གཟི་
བརྗིད་དང་བཅས་ཏེ་བཀོད་འདུག ངས་ཡིག་འབྲུ་དེ་དག་ལ་
བལྟ་འདོད་ཤིན་ཏུ་ཆེ་ན་ཡང་། མིག་དབང་གི་ནུས་པ་ཅུང་
ཞན་པས་མཐོང་ཐབས་མ་བྱུང་། ལྷག་ཏུ་དེ་རིང་གི་ཉི་མ་འདིར་
མཚོན་ན་མིག་མདུན་གྱི་ཡོད་ཚད་མོག་མོག་གི་ཁ་དོག་ཁོ་ན་
289



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡིན་པས། ཡིག་འབྲུ་དེ་དག་གིས་ང་ལ་ཡང་ཡང་ཕོག་ཐུག་
བཏང་རྗེས། ངས་རང་སེམས་ཀྱི་སྐད་ཅིག་མའི་འདུན་མ་དེ་མི་
འདོར་ཐབས་མེད་དུ་གྱུར། ང་སྔར་བཞིན་རང་གནས་སུ་ཁ་རོག་
གེར་ལངས་ནས་བསྡད་པ་ཡིན། །
འཛིན་གྲྭའི་ཀྲུའུ་རིན་གྱིས་ཚགས་པར་གྱི་པར་ངོས་རེ་རེར་
སྐོམ་པ་ཆུ་འདོད་ལྟར་ལྟ་བཞིན་དུ། ང་དང་བཅས་པའི་འཇིག་
རྟེན་ཞིག་ངང་སྒུག་གི་ཁྲོད་ན་ལུས་ཡོད་པ་གཏན་ནས་ཚོར་གྱིན་
མེད་པ་འདྲ། བསམ་ཚོད་ཅིག་ལ་དེ་རིང་གི་ཕྱི་རྐྱེན་གློ་བུར་བ་
འདིས་ཁོ་རང་ཚགས་པར་གྱི་ཞིང་ཁམས་སུ་དྲངས་ནས། ཐེངས་
དང་བོར་འཇིག་རྟེན་ཐོག་གི་བདེན་དགེ་མཛེས་གསུམ་ཚང་
མ་ཚགས་པར་དེའི་པར་ངོས་རེ་རེར་བཀོད་འདུག་པ་རྟོགས་
པས། ད་ལྟ་སེམས་ཀྱིས་མྱངས་མི་ཚར་བའི་ཁམས་ཤིག་ལ་སླེབས་
ཡོད་པ་དང་ཡང་འདྲ་བྱུང་།
དུས་ཚོད་སྐར་མ་སུམ་ཅུ་ལྷག་འགོར་སོང་། སྡེ་ཁག་ཀྲུའུ་
རིན་ད་རུང་བསླེབས་མ་བྱུང་། ཁང་མིག་འདི་སྔར་བཞིན་དལ་
འཇགས་སེར་འདུག་ཅིང་། ད་སྔོན་ངས་རང་གི་དབང་བོར་ཞན་
ཆ་ཡོད་པའི་མིག་ཟུང་འདི་སྤྱད་དེ། ཁང་མིག་འདིའི་ནང་གི་
ཡོད་ཚད་ལ་ལྟ་ཞིབ་གདེང་འཇོག་བྱས་ན་ཡང་། ད་ལྟ་བདག་
གི་བསམ་ཚོད་ཅིག་ལ་མིག་མདུན་གྱི་བྱ་དངོས་ཡོད་ཚད་ཀྱིས་
290



མི་རབས་ཤིག་གི་ཉིན་འགའ།
ཁ་ཕྱིར་འཁོར་ནས་ང་ལ་ཞིབ་བལྟ་བྱེད་བཞིན་པ་དང་འདྲ་
བྱུང་། དེར་མཐུད་ནས་བྱ་དངོས་དེ་དག་གིས་ཁོ་བོའི་ཉེས་པ་
ལ་ཁྲེལ་དགོད་བྱེད་སྲིད་ཅིང་། སློབ་གྲྭ་འདི་དང་སློབ་གྲྭ་འདིའི་
མགོ་ཁྲིད་དག་གི་ཚབ་བྱས་ཏེ་ང་ལ་འཕྱ་དམོད་ཀྱི་མཆིལ་ཞགས་
མི་འཕེན་པའི་ངེས་པ་མི་འདུག ཟུར་དང་ཟུར་མང་བོ་སེར་སྣ་
མེད་པར་བཞོགས་ཚར་བའི་ང་ལ་མཚོན་ན་ཁོ་ཚོའི་མིག་ནང་ན་
ཇི་འདྲའི་ཉམ་ཆུང་བ་ལ་ཨང་། །
གལ་ཏེ་ངས་རང་སེམས་ལ་ཚོད་འཛིན་བྱས་པ་མིན་ཚེ་
ཚགས་པར་གྱི་ཞིང་ཁམས་ལ་མྱུལ་ནས། ཡོད་ཚད་བརྗེད་འདུག་
པའི་འཛིན་གྲྭའི་ཀྲུའུ་རིན་ཡང་འོས་མིན་གྱི་བྱ་དངོས་ཤིག་ལ་
དཔེ་བླངས་ཚར་ཡོད་ངེས། ཡིན་ན་ཡང་བོད་མི་ཡིན་པའི་ང་ལ་
མཚོན་ན་བཀུར་གཟོ་ལ་དགའ་ཞིང་། རྫུན་དང་ཕྲ་མ་ལ་ཁོང་
ཁྲོ་བའི་ཞེན་བློ་ལས་འགོང་རྒྱུ་ནི་ཧ་ཅང་དཀའ་བར་འདུག བློ་
དེ་ནི་ངའི་ཡབ་མེས་དག་གིས་ང་དང་ངའི་ཞིང་ཁམས་འདི་ལ་
བསྐྱུར་བའི་ཆེས་མཐའ་མཇུག་གི་ལེགས་སྐྱེས་ཡིན་ངེས།
ཁོས་ཚགས་པར་ཕྱིར་ལྕགས་ཀྱི་སྒྲོམ་བུ་དེར་བཞག་
རྗེས། ཁོག་ནང་ནས་དབུགས་གཏོང་ལེན་ཆེན་པོ་ཞིག་བྱས་
ཤིང་། ཡུན་རིང་ཞིག་ལ་ལྕགས་ཐབ་ལ་བཅར་བཅར་རྗེས་སྒོར་
བུད་སོང་། འགྲོ་ཁར་ང་ལ་སྐད་ཆ་ཚིག་གཅིག་ཀྱང་བཤད་མ་
291



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བྱུང་། ཁོའི་སེམས་ནང་ན་ང་ནི་མི་ཞིག་ཡིན་པ་ཡང་གཏན་ནས་
བརྗེད་འདུག་པ་འདྲ། །
ཅང་མ་འགོར་བར་ཕྱིར་ཡོང་ནས་ངའི་རྗེས་ལ་ཤོག་ཅེས་
སྐུལ་བྱུང་། ང་ཁོའི་རྗེས་དེད་དེ་སུམ་ཐོག་ན་ཡོད་པའི་སློབ་མའི་
ཁྲུའུ་རུ་སོང་། སློབ་གཙོ་གཞོན་པ་དང་སྡེ་ཁག་ཀྲུའུ་རིན། ད་
དུང་སློབ་གྲྭའི་སྲིད་དོན་ཀྲུའུ་རིན་གསུམ་གས་ངེད་གཉིས་ལ་
སྒུག་འདུག ཁོ་ཚོ་རང་རང་སར་འདུག་སྟེགས་སུ་འགྱིང་འདུག་
བྱས་ཡོད་ཅིང་། ང་ཚོའི་འཛིན་གྲྭའི་ཀྲུའུ་རིན་ནི་ཁོ་ཚོའི་གཡོག་
པོ་ཞིག་གམ་ཡང་ན་གཡོག་མོ་ཞིག་ཡིན་པའི་སྣང་བ་སྟེར།
ང་སྔར་བཞིན་རྒྱ་སྒོའི་ནང་ཕྱོགས་སུ་ལངས་བསྡད་པ་
དང་། འཛིན་གྲྭའི་ཀྲུའུ་རིན་ཤིང་གི་འདུག་སྟེགས་ཆུང་ཆུང་སོ་
མ་ཞིག་ཡོད་པ་དེའི་ཐོག་བསྡད་བྱུང་། ཁོས་ཁུག་མ་ལས་ཐ་མག་
ཞིག་བླངས་ནས་མེར་སྒྲོན་རྗེས་འདང་མ་ཕོག་པའི་གནད་དོན་
གང་ཞིག་ལ་བསམ་བློ་གཏོང་བཞིན་འདུག
སྡེ་ཁག་ཀྲུའུ་རིན་སྡོད་སའི་ཁང་མིག་དང་བསྡུར་ན་ཁང་བ་
འདི་ནི་ཕལ་ཆེར་རྒྱན་གཉིས་ཙམ་གྱིས་ཆེ་བ་ཡོད་ཅིང་། ནང་དུ་
བཞག་ཡོད་པའི་ཅ་དངོས་རྣམས་ཀྱང་ཅུང་གསར་བ་གསར་རྐྱང་
དུ་འདུག སྒོའི་ནང་ཕྱོགས་ཀྱི་གྲུ་ག་ན་བཞག་ཡོད་པའི་ཁ་ལག་
བཀྲུ་བྱེད་ཀྱི་ལྕགས་ཀྱི་སྒྲོམ་སྟེགས་ཤིག་ཡོད་པ་དེ་དང་། དེའི་
292



མི་རབས་ཤིག་གི་ཉིན་འགའ།
ཐོག་ན་བཞག་ཡོད་པའི་འགྱིག་གི་ཀ་ཏོ་ར། སྟེང་ན་བཀལ་ཡོད་
པའི་ལག་ཕྱི་བཅས་ཀྱིས་ཁང་བ་འདི་ལ་གཞན་ལས་ལྷག་སྒོས་ཀྱི་
གསོན་ཤུགས་གསར་བ་རེ་བསྣན་འདུག་ཅིང་། ང་ཚོའི་སྡེ་ཁག་
ཀྲུའུ་རིན་སྡོད་སའི་ཁང་མིག་དེའི་ནང་མེད་པའི་མཁའ་དབུགས་
གསར་བ་ཞིག་ཁང་བ་འདིའི་གྲུ་ཟུར་རེ་རེ་དང་བར་སྟོང་ཡོད་
ཚད་ལ་ཁེངས་ནས་འདུག ཡིན་ན་ཡང་ང་ཁང་བ་འདིའི་ནང་
སྡོད་པའི་མི་འདི་ལ་སྔར་ནས་སུན་སྣང་གིས་ཁེངས་ནས་ཡོད་
པས། ཁང་བ་འདི་ལ་བཅངས་པའི་བཟང་ཕྱོགས་ཀྱི་བསམ་
འདུན་དེ་དག་ཀྱང་རིམ་གྱིས་ཡལ་འགྲོ་བ་ཤེས།
ངས་བསམ་ཚོད་ལ་ཁང་མིག་འདི་དང་འདིའི་ནང་སྡོད་
པའི་མི་འདི་གཉིས་བར་ཧ་ཅང་དོ་མི་མཉམ་པའི་གནས་སྟངས་
ཤིག་ཡོད་པ་དང་། དེ་ནི་མི་ཞིག་གི་ཆ་ལུགས་ངན་པའི་ལུས་ལ་
སྲོག་བཟང་བོ་ཞུགས་པ་དང་། ཡང་ན་ཆ་ལུགས་མཛེས་ཤིང་
ཡིད་དུ་འོངས་པའི་ལུས་པོ་ལ་སྲོག་ངན་པ་ཞུགས་པ་ལྟར་སེམས་
བདེ་མོ་ཞིག་ཅི་ནས་ཀྱང་འདུག
ཅུང་མ་འགོར་བར་སློབ་གཙོ་གཞོན་པས་སྤུན་ལ་ཁ་གྲག་
བྱུང་། ཁོས་རྒྱ་སྐད་ཀྱིས།
“སློབ་མ་འདིའི་མིང་ལ་ཅི་ཟེར་རམ”ཞེས་དྲིས་བྱུང༌། །
བལྟས་ཚོད་དུ་ངའི་མིང་ནི་སློབ་གཙོར་མཚོན་ན་སྲིད་ན་
293



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དཀོན་པའི་རིན་པོ་ཆེ་རྩ་ཆེན་ཞིག་དང་འདྲ་བར་ཤིན་ཏུ་གལ་
ཆེན་ཞིག་ཡིན་པ་འདྲ།
“རིན་ཆེན”སློབ་མའི་ཁྲུའུ་ཀྲང་གིས་དེ་མ་ཐག་ཏུ་རྒྱ་སྐད་
ཀྱིས་ལན་བྱིན་སོང་།
“ད་ཐེངས་ཀྱི་དོན་དག་འདི་སློབ་གྲྭའི་དངོས་ཡོད་ལ་
གནོད་པ་ཆེ་བར་མ་ཟད་སློབ་གྲྭའི་མཚན་སྙན་ལ་ཡང་ཧ་ཅང་
གནོད། ང་ཚོ་མི་སུ་ཡིན་ཡང་འདི་ལ་སེམས་ཁུར་ཆེ་ཞིང་གནད་
དོན་འདི་ཐག་གིས་གཅོད་པར་དོན་དངོས་ཐོག་ནུས་པ་འདོན་
འོས། བྱ་བ་གང་དང་གང་སྒྲུབ་ཀྱང་སྔ་གཞུག་གསལ་བོ་ཤེས་
དགོས་ལ། དེའི་གལ་ཆེན་རང་བཞིན་ཡང་ཤེས་དགོས”རྒྱ་སྐད་
འདི་དག་བདག་གིས་སྔོན་ཆད་ཡིག་ཆ་ཞིག་གི་སྟེང་ནས་རིག་
མྱོང་བ་འདྲ་མོད་ད་ལྟ་སེམས་ན་གསལ་བོ་ཞིག་མི་འདུག ཡིན་
ན་ཡང་ངའི་ཉེ་འགྲམ་ནས་འདི་འདྲའི་ནང་དོན་ལྡན་པའི་སྐད་
ཆ་རྒྱུན་དུ་ཐོས་ཐུབ། །
“དེ་རིང་འདི་ན་ཁྱོད་ཚོའི་སྡེ་ཁག་གི་ཀྲུའུ་རིན་ཡང་
ཡོད། ཁོ་ལ་མཚོན་ན་ཡང་མི་ལོ་འདི་དག་གི་རིང་ལ་སློབ་གསོའི་
ལས་དོན་ཐད་རང་ནུས་གང་ཡོད་བཏོན་ནས་སློབ་གྲྭ་འདིར་
བྱས་རྗེས་ཆེན་པོ་བཞག་མྱོང་། ཁྱེད་ཚོ་རྗེས་རབས་པ་དག་གིས་
ཀྱང་ཁོང་ལ་སློབ་སྦྱོང་བྱས་ན་འགྲིག་གི། མི་ཞིག་གི་ཚེ་སྲོག་
294



མི་རབས་ཤིག་གི་ཉིན་འགའ།
གི་རིན་ཐང་དེ་སྤྱི་ཚོགས་སམ་ཡང་ན་དེ་ལས་ཀྱང་རྒྱ་ཆེ་བའི་
ལས་དབང་ལ་བསམ་བློ་གཏོང་བ་དང་དེ་ལ་ཕན་པ་བསྒྲུབ་རྒྱུ་
དེ་རེད། ཁྱོད་ལ་མཚོན་ན་ཡང་ལོ་ན་སོ་ཆུང་ཞིང་བློ་རིག་པ་
འཛོམས་དུས་ཡིན་པས་བྱས་རྗེས་འཇོག་རན་ལ་ཐོན་འདུག”
རིམ་གྱིས་ངས་སློབ་གཙོས་ཅི་ཞིག་བཤད་བཞིན་པ་མི་ཤེས་
པར་གྱུར། ཁོའི་སྐད་ཆར་ཉན་གྱིན་ཉན་གྱིན་ང་རང་འདིར་
འབོད་དགོས་དོན་ད་ཅི་ལས་ཀྱང་ལྐོག་གྱུར་ཞིག་ཡིན་པ་འདྲ། །
ཁོས་མུ་མཐུད་དུ་“ངས་གོ་ཐོས་ལྟར་ན་ཁྱོས་སྤྱི་བདེ་མི་སྣའི་
དྲི་བ་ལ་ལན་བཏབ་པ་ཤིན་ཏུ་བཟང་བར་འདུག་ཟེར། དེ་ནི་
ཁྱོད་སློབ་མ་དྲང་མོ་ཞིག་ཡིན་པའི་རྐྱེན་རེད། ང་ཡང་མི་དྲང་
མོ་ཞིག་ཡིན་ལ་གཞུང་དྲང་གི་རིགས་ལ་ཧ་ཅང་དགའ། ང་ཚོས་
སློབ་སྦྱོང་བྱེད་པ་ཡང་མདོར་དེད་ན་མི་དྲང་མོ་ཞིག་བྱེད་རྒྱུ་དེ་
ཡིན། མི་ཚེ་འདིའི་མཐར་ཐུག་གི་དམིགས་ཡུལ་ཡང་དེ་ཡིན”
ཁོའི་མིད་དག་བསལ་ཏེ་མཆིལ་མ་ཞིག་མིད་རྗེས་“དེ་རིང་
ང་ཚོས་ཁྱོད་འདིར་འབོད་དོན་ཡང་ཁྱོད་ལ་བྱ་བ་གལ་ཆེན་ཞིག་
བཤད་འདོད་པ་དེ་ཡིན། ང་ཚོའི་སློབ་གྲྭའམ་ཡང་ན་དཔེ་མཛོད་
ཁང་ལ་འབྲེལ་བ་ཡོད་པའི་བྱ་བ་གལ་ཆེན་ཞིག་ཡིན་པས་ཁྱོས་ཁ་
ཉིན་ལྟར་ལན་དྲང་མོ་ཞིག་འདེབས་དགོས་པར་མ་ཟད། ང་ཚོའི་
དྲི་བའི་གལ་ཆེན་རང་བཞིན་ཡང་རྟོགས་དགོས་”
295



བོད་ཀྱི་དེང་རབས་བརྩམས་སྒྲུང་དཔེ་ཚོགས།
“གལ་ཏེ་ཁྱོས་ང་ཚོའི་དྲི་བར་ལན་བཏབ་པ་དོན་དངོས་
ལས་འགལ་བའམ། ཡང་ན་རྗེས་ཕྱོགས་ཁྱོས་རྫུན་ལབ་པ་ཤེས་
ཚེ་ཁྱོད་སློབ་གྲྭ་འདིར་སློབ་གཉེར་བྱ་རྒྱུའི་གོ་སྐབས་ཡོད་མེད་
ཀྱང་མི་ཤེས། ང་ཚོས་ཁྱོད་ལ་ཨ་མ་གཅིག་པོ་ལས་མེད་པ་ཤེས་
ཡོད། ངས་བལྟས་ན་ཁྱོད་རང་མི་རིག་པ་ཅན་ཞིག་ཡིན་པས་གོ་
སྐབས་འདི་དམ་འཛིན་བྱ་ངེས་ཡིན”
ངས་སྐད་ཆ་དེ་དག་ལ་ཉན་གྱིན་ཉན་གྱིན། ང་ཚོ་ཚང་
མས་གནས་འདི་ན་གློག་བརྙན་ཞིག་འཁྲབ་སྟོན་བྱེད་བཞིན་པ་
དང་འདྲ་བྱུང་། ང་ནི་གློག་བརྙན་འདིའི་ནང་གི་མི་སྣ་གཙོ་བོ་
དེ་མིན་ན་ཡང་། མི་སྣ་གཙོ་བ་ཞིག་གི་ཁུངས་སྣེ་འཚོལ་བ་ལ་
མེད་དུ་མི་རུང་ཞིག་ཏུ་འགྱུར་བཞིན་འདུག དྲང་མོར་བཤད་ན་
ཁོ་ཚོར་དགོས་པའི་ལན་དེ་དག་ངའི་ཕྱོགས་ན་ཡོད་མི་སྲིད། རྒྱུ་
མཚན་ནི་ངས་དཔལ་ཆེན་རྡོ་རྗེའི་སྐོར་གྱི་གནས་ཚུལ་གཅིག་
ཀྱང་མི་ཤེས་ལ། ཐ་ན་དཔལ་ཆེན་རྡོ་རྗེས་དོན་དག་ངན་པ་ཅི་
ཞིག་ལས་པར་ཡང་གསལ་ཆ་མེད། འོན་ཀྱང་བདག་གིས་ཅི་དང་
གང་ཡང་མི་ཤེས་པའི་ཚུལ་འདི་ཉེ་འཁོར་གྱི་མི་འདི་རྣམས་ལ་
གསལ་བོར་བཤད་ཀྱང་ཁོ་ཚོས་ཡིད་ཆེས་བྱེད་མི་སྲིད། དེ་བས་
ངས་མུ་མཐུད་དུ་རྫུན་གྱི་རྔ་མ་སྐྱོང་དགོས་ཤིང་ཁོ་ཚོས་ཀྱང་
ངའི་ཐོག་ནས་ཅི་ཞིག་ཐོབ་འདོད་ཀྱི་ཧམ་པ་དང་། ཅི་ཞིག་
296



མི་རབས་ཤིག་གི་ཉིན་འགའ།
ཤེས་སྲིད་པའི་རང་མཐོང་གི་མགོ་བོ་མཐོ་ནས་མཐོ་རུ་འདེགས་
དགོས། གལ་ཏེ་གློག་བརྙན་འདི་ལ་གདེང་འཇོག་ཅིག་བྱ་དགོས་
ཚེ་རིན་ཐང་གང་ཡང་མེད་པའི་མི་སྣ་ཞིག་ལ་མཛེས་སྡུག་གི་རེ་
བ་ཡོད་ཚད་བཅོལ་ཡོད་པའི་སྒྱུ་རྩལ་བརྩམས་ཆོས་ངུ་བྲོ་བ་ཞིག་
ཡིན་ངེས། །
མཇུག་མཐར་སློབ་མའི་ཁྲུའུ་ཀྲང་གིས་ཡིག་ཤུབས་ཆེ་ཆུང་
གཉིས་ངའི་ལག་ལ་བཞག་སྟེ།
“ཐོག་མར་ཁྱོད་འདུག་སྟེགས་ཀན་ལ་བསྡད་དེ་ཡི་གེ་འདི་
དག་ལ་གསལ་བོ་ཞིག་བལྟས་རྗེས་ང་ཚོའི་དྲི་བར་ལན་ཐོབས་
དང་ཆོག བྲེལ་བ་ལངས་དགོས་དོན་མེད”ཅེས་བཤད་ཞོར་
ཤིང་གི་རྐུབ་སྟེགས་ཆུང་ཆུང་ཅུང་རྙིང་བ་ཞིག་ཡོད་པ་དེ་ང་ལ་
བསྟན། ང་འདུག་སྟེགས་དེར་བསྡད་རྗེས་ལྐོག་གྱུར་གྱི་བྱ་དངོས་
ཤིག་གིས་ངའི་མགོ་ཐོག་ན་མར་གནོན་བཞིན་པ་ཚོར། །
ཡིག་ཤུབས་ཆུང་བ་དེ་ཕ་ཡུལ་ནས་འབྱོར་བ་རེད། ཐོག་
ན་ངའི་མིང་དང་སློབ་གྲྭ་འདིའི་མིང་ལས་ཅི་ཡང་བྲིས་མི་
འདུག ནང་གི་ཡི་གེ་ཡང་ཤོག་ལྷེ་གཅིག་མ་གཏོགས་མི་འདུག་
ཅིང་། ཡིག་འབྲི་རྣམས་ཡར་འཁྱོག་མར་འཁྱོག་གིས་འབུ་སྲིན་
ཞིག་གི་སུག་རྗེས་དང་འདྲ་བས། ཡིག་གཟུགས་ཀྱི་འབྲི་ལུགས་
ལ་གཞིགས་ཚེ་ཕལ་ཆེར་ངེད་ཚང་གི་ཁྱིམ་མཚེས་སྤོ་བོ་ལོ་ལོན་
297



བོད་ཀྱི་དེང་རབས་བརྩམས་སྒྲུང་དཔེ་ཚོགས།
གྱི་ཡིག་གཟུགས་ཡིན་པ་འདྲ། ཡིག་ནོར་ཡང་མང་པོ་འདུག ཁ་
སྐད་ཀྱི་ལམ་ནས་བྲིས་འདུག(ཁྱེད་ཅག་ལ་དཀའ་ངལ་མི་བཟོ་
བའི་ཆེད་དུ་ཡིག་ནོར་རྣམས་དག་བཅོས་བྱས་ཡོད)
རིན་ཆེན་ཁྱོད་བདེ་མོ་ཡིན་ན། ཡུལ་གྱི་སྤྱི་ཚང་མ་བདེ་ཐོག་ན་བསྡད་
ཡོད། མི་ཚང་མའི་རེ་བ་ཡིན་ན་ཁོས་སློབ་སྦྱོང་ལ་འབད་པ་བྱེད་རྒྱུ་དེ་ཡིན། ཨ་མས་
ཁྱོད་ལ་སྒོར་མོ་བརྒྱ་དང་ལྔ་བཅུ་བསྐུར་ཡོད། དགོན་པའི་ཨ་ཁུ་བློ་གྲོས་ཀྱིས་བསྐྱིས་
ནི་རེད། སློབ་གྲྭ་གྲོལ་མ་ཐག་ཟི་ལིང་ནས་མི་འདུག་པར་ཡུལ་ལ་ཤོག སྒོར་མོ་འདིས་
ཡོང་སྤྱད་ཀྱི་གླ་ཡང་འདང་གི་ཆུགས སློབ་སྦྱོང་ལ་འབད་པ་བྱེད་རྒྱུ་གལ་ཆེ་
མཇུག་ཏུ་ཟླ་ཚེས་ཀྱང་བྲིས་མི་འདུག
ཡི་གེ་འདིར་བལྟས་རྗེས་ང་ལ་སེམས་གཏིང་ནས་དགོད་
རྒྱུ་ཞིག་ཡོང་ན་ཡང་ངས་དེ་མ་ཐག་ཏུ་སེམས་པ་ཤིན་ཏུ་སྐྱོ་
བཞིན་པའི་ཉམས་ཤིག་བསྟན་ཏེ་ཡིག་ཤུབས་ཆེ་བ་དེའི་ཁ་
ཕྱེ། དེའི་ནང་དུ་ཤོག་གྲངས་དྲུག་འདུག་ཅིང་། ཚང་མ་ཉིན་ཐོ་
རེད། མཇུག་ཏུ་དཔལ་ཆེན་ཞེས་མིང་རྟགས་བཀོད་འདུག་པས་
བལྟས་མ་ཐག་ནས་དཔལ་ཆེན་རྡོ་རྗེས་བྲིས་པ་ཤེས་ཐུབ། ཤོག་
ངོས་ཧྲིལ་བོའི་མགོ་མཇུག་གི་ཡི་གེ་རྣམས་རེ་རེ་བཞིན་ཞིབ་མོར་
བྲིས་ཡོད་ཅིང་། ཡིག་གཟུགས་ཀྱང་ཧ་ཅང་ཡག་པས་བལྟས་མ་
ཐག་ནས་ཁོས་ཉིན་ཐོ་འདི་འབྲི་དུས་གཟབ་ནན་གྱིས་བྲིས་པ་
ཤེས། ཡིག་གཟུགས་དེ་དག་གི་རྣམ་འགྱུར་ལ་བརྟགས་ན་ཁོའི་
298



མི་རབས་ཤིག་གི་ཉིན་འགའ།
གཟབ་ནན་གྱི་ཉམས་འགྱུར་དེ་སྟོང་ཧེང་ཧྲེང་གི་སེམས་ཁམས་
ཤིག་དང་འབྲེལ་བ་ཡོད་པ་ཤེས། ཉིན་ཐོ་བྲིས་ཚར་རྗེས་ཁོས་
ཡང་བསྐྱར་སྙིང་བོ་མེད་པའི་མི་ཚེ་འདི་ལ་ཁ་བྱང་གསར་བ་ཞིག་
འབྲི་རྒྱུའི་འཆར་གཞི་འཐེན་ཡོད་ངེས། ངས་ཉིན་ཐོ་དེ་དག་
ཡང་བསྐྱར་ཞིབ་ཏུ་བསྒྲིགས་རྗེས་ཤོག་གྲངས་རེ་རེ་བཞིན་ཞིབ་ཏུ་
བཀླགས།
གནམ་རུབ།
ཞོགས་པ་དེའི་བྱ་བ་དངོས་རྣམས་ངའི་ཀླད་པའི་ནང་ན་གསལ་བོར་ལུས་
འདུག ཞོགས་པ་དེའི་ཆར་བ། སློབ་གྲྭ་ཆུང་ཆུང་འདིའི་སྒོ་ཆེན། ད་རུང་ཨ་ཕའི་
སློབ་གྲོགས་ཡིན་ཟེར་བའི་སློབ་དཔོན་ཆེན་མོ་རྒན་པ་དེའི་ཆུང་མ་ལོ་ཆུང་དེ། ཅི་ཡིན་
འདི་ཡིན་ཤེས་ཀྱིན་མེད་པའི་ང་དང་ཁོ་ཚོ། ཁོ་ཚོ་དང་ང་།
ཉིན་ཐོའི་མགོ་འདི་ལྟར་བྲིས་འདུག ཕལ་ཆེར་སྙན་ངག་
རྐང་ཆག་མ་ཞིག་དང་འདྲ་བྱུང་། ཉིན་ཐོ་འདི་འབྲི་དུས་དཔལ་
ཆེན་རྡོ་རྗེའི་སེམས་ཁམས་གང་འདྲ་ཞིག་ཡིན་ནམ། ཐིག་ཕྲེང་
གསུམ་པ་ནས་ལྷུག་བརྗོད་ཀྱི་མགོ་བཟུང་འདུག
ཞོགས་པ་དེར་ངས་ཕ་མ་གཉིས་ཀའི་ཁ་ཏ་སློབ་གསོ་ལ་ཉན་རྗེས་གླ་འཁོར་
ཞིག་ལ་བསྡད་དེ་ཐད་ཀར་ངའི་བྱ་བ་རེག་སའི་སློབ་གྲྭ་འདིར་འོངས་པ་ཡིན། ཅ་ལག་
རྣམས་བཟུང་ནས་གླ་འཁོར་ནང་ནས་ཐང་ལ་འབབ་དུས་ཆར་བ་ཟམ་ཟིམ་ཞིག་འབབ་
བཞིན་འདུག ང་སློབ་གྲྭའི་སྒོ་ཆེན་ཁར་ལངས་ནས་ཨ་ཕའི་སློབ་གྲོགས་དེའི་ཆུང་
299



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མ་ལ་སྒུག་བཞིན་བསྡད་པའི་དུས་ཚོད་ཐུང་ཐུང་དེའི་ནང་། ངས་རྒྱང་རིང་གི་དངོས་
པོ་རྣམས་ཁམས་གཞན་ཞིག་ན་ཡོད་པའི་བྱ་དངོས་ཡ་མཚན་ཅན་མང་པོར་རྟོག་བཟོ་
བྱས། སློབ་གྲྭ་འདིར་བྱ་བ་སྒྲུབ་པའི་དུས་ཡུན་ནང་ངས་རིན་ཆེན་ཟེར་བའི་སློབ་མ་
ཞིག་ངོ་ཤེས། ཉིན་དེར་ང་རང་དངོས་སུ་སློབ་གྲྭ་འདིའི་དཔེ་མཛོད་ཁང་གི་ལས་བཟོ་
བ་དཀྱུས་མ་ཞིག་དུ་གྱུར་ཞིང་། དོན་དངོས་སུ་ཡང་ཉིན་དེར་ང་ལས་བཟོ་བ་དཀྱུས་མ་
ཞིག་ཏུ་གྱུར་བ་རེད།
ཟླ་བཅུ་བའི་ཚེས་བརྒྱད་ཉིན། དཔལ་ཆེན།
མཇུག་གི་ཐིག་ཕྲེང་འགའ་ཀློག་མི་བདེ་ཞིང་གོ་བ་ལོན་
དཀའ་བར་འདུག ནང་དོན་ལ་གཞིགས་ན་ཉིན་ཐོ་འདི་ནི་
དཔལ་ཆེན་རྡོ་རྗེ་སློབ་གྲྭ་འདིར་ལས་བགོ་བྱས་རྗེས་ཀྱི་དུས་ཡུན་
རིང་མོ་འགོར་བའི་ཉིན་ཞིག་ལ་བྲིས་པ་འདྲ། རིན་ཆེན་ཞེས་པ་
ངའི་མིང་ཡིན་པ་ཤེས་ཐུབ།
དེ་རིང་གནམ་ཐང་། །
ང་དཔེ་མཛོད་ཁང་འདིའི་བདག་གཉེར་བ་ལ་སུན་སྣང་སྐྱེས་ཀི ང་དཔེ་མཛོད་
ཁང་གི་བདག་གཉེར་བ་ལ་སུན་སྣང་སྐྱེས་ནས་ཅང་མ་འགོར་ན་ཡང་། བདག་གི་དྲན་
པའི་ཡོལ་བའི་ངོས་སུ་དཔེ་མཛོད་ཁང་གི་བདག་གཉེར་བ་ནི་ད་ལྟའི་བདག་གི་སུན་སྣང་
ཡོད་ཚད་ཀྱི་འབྱུང་ཁུངས་སུ་ངོས་བཟུང་ཡོད། ང་དཔེ་མཛོད་ཁང་གི་བདག་གཉེར་བ་
ལ་སུན་སྣང་སྐྱེས་བཞིན་པའི་སྒང་ལ། དཔེ་ཆ་གཡར་ལེན་བྱེད་སའི་ཤེལ་གྱི་དྲ་མིག་
བརྒྱད་དེ་དཔེ་ཀློག་ཁང་གི་སྒོ་ཁ་ན་ཕར་ལ་འགྲོ་བཞིན་པའི་མི་དེ་མཐོང་བྱུང༌། མི་དེ་
300



མི་རབས་ཤིག་གི་ཉིན་འགའ།
གཟུགས་རིང་ན་ཡང་ན་ཤ་ཧ་ཅང་རིད་པས་གླེན་པ་ཞིག་ཡིན་པ་འདྲ། ཕྱི་ཉིན་ཡང་མི་
གླེན་པ་དེས་ལག་ལ་ཅི་ཞིག་བཟུང་ནས་གཅིག་ཐོག་ནས་ཉིས་ཐོག་ལ་ཡོང་སའི་ཐེམ་
སྐས་རེ་རེ་བཞིན་གོམ་པ་ནན་བཅགས་ཀྱིས་ཡར་འགོས་བཞིན་པ་མཐོང་། ཉིན་དེའི་ཕྱི་
ཉིན་ཡང་ངས་ཡང་བསྐྱར་མི་གླེན་པ་དེས་མཆན་ལ་དཔེ་ཆ་ཞིག་བཙུར་ནས་དཔེ་ཀློག་
ཁང་ནས་སྒོར་འབུད་པ་མཐོང་། གཞུག་ནས་མི་དེ་རྒྱུན་དུ་མཐོང་ཐུབ། དེའི་གཞུག་
ནས་ངས་མི་དེ་སློབ་གྲྭ་འདིའི་སློབ་མ་ཞིག་ཡིན་པ་ཤེས། མིང་ལ་རིན་ཆེན་ཟེར་བ་ཡང་
ཤེས། ཡིན་ཀྱང་ཉིན་དེ་དག་ལ་དཔེ་མཛོད་ཁང་གི་བདག་གཉེར་བས། སྔ་དགོང་
གཉིས་ཀར་ང་ཚོར་འགྲིག་ལམ་རབས་དང་རིམ་པ་ཞིག་བཤད་བཞིན་པའི་དུས་ལ་འཁེལ་
འདུག་པས་ང་ལ་སྔར་ན་མེད་པའི་སུན་སྣང་བྱུང་བཞིན་པའི་དུས་ཀྱང་ཡིན། དེ་བས་
ངས་མི་གླེན་པ་དེ་ལ་ཁ་ཡ་མ་བྱས། དེ་དུས་ངའི་རྣ་ལམ་དུ་བདག་གཉེར་བའི་སྐད་
ཆ་ཡལ་རྒྱུ་མེད་པས།ངའི་ཉིན་ཐོའི་ནང་འབྲི་དགོས་པའི་མི་ཡང་མི་གླེན་པ་དེ་ཡིན་མི་
སྲིད། ངས་ཡང་བསྐྱར་བདག་གཉེར་བ་འབྲི་རྒྱུ་ཡིན།
ཁོས་བཤད་པའི་སྐད་ཆ་དེ་དག་ད་རུང་ངའི་རྣ་ལམ་ན་གྲག་གིན་འདུག འཚོ་
བའི་ཁྲོད་ནས་ངས་རང་གི་སེམས་སྟེང་ནས་མི་ལོ་དུ་མ་ལ་བོར་དུ་མ་བཅུག་པའི་སེམས་
འདུན་མང་བོ་ཞིག་བོར་འགྲོ་བ་སྔོན་ཆད་སེམས་ལ་ཡང་དྲན་མ་མྱོང་། ངའི་ཉེ་འགྲམ་
གྱི་མི་འདི་རྣམས་ང་ལྟར་སྐྱིད་ཀི་མེད་ཤས་ཆེ། ད་ལྟ་ངའི་སེམས་གཏིང་གི་ཡོད་ཚད་
སྣུམ་ཟད་ཀྱི་མར་མེ་ཞིག་དང་འདྲ་བར་ཇེ་ཆུང་ནས་ཇེ་ཆུང་དུ་འགྲོ་བཞིན་འདུག ཤུལ་
མེད་དུ་ཟད་བཞིན་འདུག ཉི་མ་འདི་དག་གི་རིང་ལ་དཀའ་སྡུག་གི་དུས་ཚོད་མང་བོ་
ཞིག་བཙན་གྱིས་བསྐྱལ་དགོས་སོང་།
3oi



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཟླ་བཅུ་བའི་ཚེས་ཉེར་བཞི། དཔལ་ཆེན་ནས།
ངས་ད་ལྟའི་བར་དུ་རང་གི་སྣང་བརྙན་ནི་འདི་འདྲ་ཞིག་
ཡིན་པ་བློ་ལ་ཡང་འཁོར་མ་མྱོང་། ཉིན་ཐོ་འདིར་བལྟས་ཚར་
རྗེས། རྣམ་རྟོག་མིན་ན་དཔལ་ཆེན་རྡོ་རྗེས་ང་ལ་ཟུར་ཟ་བྱས་
འདུག གོ་བརྡ་མི་འཕྲོད་པའི་ཚིག་ཀྱང་མང་བོ་འདུག་མོད་ངས་
མུ་མཐུད་དུ་ཉིན་ཐོ་རྗེས་མ་བོ་ལ་བལྟས་པ་ཡིན།
གནམ་ཐང་།
དེ་རིང་གཟའ་ཉི་མ་རེད། ད་ནངས་ཨ་ཕས་ང་ལ་ཁ་པར་ཡོང་ནས་དོན་དག་
མང་བོ་ཞིག་བཤད་པ་དང་། ང་ལ་བུ་ཡ་རབས་ཤིག་བྱ་དགོས་ཚུལ་དང་སློབ་གྲྭའི་
དཔེ་མཛོད་ཁང་གི་སྒྲིག་ལམ་བརྩི་ཤེས་པའི་མི་ཞིག་བྱ་དགོས་ཚུལ་གྱི་ཁ་ཏ་སློབ་གསོ་
ཡང་མང་བོ་བཏང་བྱུང༌། ནངས་ཇ་འཐུང་རྗེས་ང་སྲང་ལ་སྔོ་ཚོད་ཉོ་རུ་སོང་། ཕྱིར་
ལོག་དུས་ང་གླ་འཁོར་ཞིག་དུ་བསྡད་པ་ཡིན། གླ་འཁོར་ནང་ནས་ངས་ཁ་ལོ་བའི་ངོ་
གདོང་སྐྱ་ཤིག་ཤིག་ཏུ་གྱུར་ཡོད་པ་མཐོང་། དེར་མཐུད་ནས་སློབ་མ་རིན་ཆེན་གྱི་ངོ་
ནས་རྒྱུན་དུ་མཐོང་ཐུབ་པའི་སྐུ་མདོག་དེའི་གསང་བ་ཡིད་ལ་ཤར་བྱུང་། ངས་དེ་དུས་
ཁོ་ལ་ནད་ལྕི་མོ་ཞིག་བྱུང་འདུག་སྙམ་མོད། གཞུག་ནས་མི་དེས་འབད་པ་ལྷོད་མེད་
ཀྱིས་དཔེ་ཆ་ལྟ་ཀློག་བྱེད་པའི་གཤིས་ཀ་དེ་ནི། མ་གཞི་ནས་ནད་གདོན་གྱིས་ཟིན་པ་
ལྟ་བུའི་ངོ་མདོག་སྐྱ་བོ་དེ་དང་འབྲེལ་བ་ཡོད་པ་ཤེས། ངེད་གཉིས་ཟ་མ་ཟ་རུ་སོང་བའི་
ཕྱི་དྲོ་དེར་ངས་ཁོ་ལ་ཁ་བརྡ་བྱེད་འདོད་ཡོད་ཀྱང་། ཁོས་ང་ལ་སྐད་ཆ་ཚིག་འགའ་མ་
གཏོགས་བཤད་མ་བྱུང་། བཤད་པ་དེ་ཡང་ངས་ཁོ་ལ་དྲི་བ་བཏོན་པའི་དྲིས་ལན་སློག་
302



མི་རབས་ཤིག་གི་ཉིན་འགའ།
པ་ཙམ་རེད། མི་འདིའི་ཁོག་ལ་ཅི་ཞིག་དྲན་གྱིན་པ་མི་ཤེས་ན་ཡང་མི་འདི་རིག་ཐེངས་
རེ་རེར། ངས་རང་ཉིད་འཚོ་སྡོད་ཀྱི་འཇིག་རྟེན་འདི་དེ་འདྲའི་བདེ་མོ་སྐྱིད་པོ་ཞིག་མིན་
པ་ཤེས། ཕྱོགས་གཞན་ཞིག་ནས་མི་འདིས་དཔེ་ཆའི་ཐོག་ནས་ཅི་ཞིག་རྙེད་འདོད་ཀྱི་
བྱིས་བློ་འདྲེས་མའི་དྲན་ཚུལ་དེ་དག་ལ་སྙིང་རྗེ་ཡང་སྐྱེས། ཡིན་ན་ཡང་བདག་སེམས་
ཀྱི་སྒོ་མོ་ཡངས་པར་ཕྱེ་ཚེ་མི་འདིའི་བྱ་སྤྱོད་ཀྱི་ཐོག་ན་རང་སེམས་བདེ་ལ་འབབ་བྱེད་ཀྱི་
ལོག་མལ་ལྟ་བུའི་གནས་ཤིག་ཡོད་པ་དང་། མི་འདི་དཔེ་མཛོད་ཁང་དུ་ཡོང་ཐེངས་
རེ་རེར་བདག་ལ་རང་དང་ཆེས་སྙིང་ཉེ་བའི་གཉེན་ཉེ་ཞིག་མཚམས་འདྲིར་བསླེབས་པ་ལྟ་
བུའི་སྤྲོ་སྣང་སྦྱིན་པར་མ་ཟད། འཁྱག་སིབ་སིབ་ཀྱི་ཁེར་རྐྱང་གི་སེམས་པ་འདིར་དྲོལ་
ཁོལ་རྒྱས་ཡོང་། རྗེས་ཕྱོགས་སུ་ངས་མི་འདི་རང་གི་གྲོགས་པོ་ཞིག་དུ་འགྱུར་ན་འདོད་
ཡོད། དེ་ནི་ད་ལྟའི་བདག་ལ་མཚོན་ན་སེམས་ཀྱི་ལོག་མལ་ཞིག་འཚོལ་བ་དང་འདྲ།
ཕྱི་དྲོར་དགའ་རོགས་མས་ང་ལ་མྱུར་དུ་གཉེན་སྒྲིག་བྱེད་དགོས་པའི་རེ་བ་
བཏོན། རེ་བ་ནི་རེ་བ་རང་རེད་མོད་ང་ལ་མཚོན་ན་ངེད་གཉིས་ཀྱི་ཉིན་གཅིག་གི་འཚོ་
བ་ཕུད་ཐབས་ཙམ་གྱི་ཟླ་ཕོགས་ལས་མི་འདུག་པས། ངས་གཉེན་སྒྲིག་རྒྱུའི་འདོད་
འདུན་དེ་རྗེས་ལ་བསྐྱུར་དགོས་ཚུལ་བཤད་པ་ཡིན། ང་སྐྲག་ས་ཉག་གཅིག་ནི་ཁོ་མོས་
བདག་གི་ནུས་མེད་ཀྱི་གནས་སྐབས་འདི་འདྲ་མཐོང་ཚེ་ང་དང་ཁ་བྲལ་མི་འགྲོ་འམ་སྙམ་
པ་དེ་རེད། འདིའི་སྐོར་ནས་སློབ་མ་རིན་ཆེན་གྱིས་ང་ལ་རོགས་རམ་བྱ་དགོས་རྒྱུ་རེད།
ངས་དཔལ་ཆེན་རྡོ་རྗེ་ལ་རོགས་ཅི་ཞིག་བྱེད་ཐུབ་
བམ། ཡིན་རྒྱུ་ནི་མི་འདིས་ང་ལ་སྙིང་རྗེ་སྐྱེ་བཞིན་པ་མིན་
ནམ། ང་ལ་སེམས་གཏིང་ནས་ཁོང་ཁྲོ་ལངས་ཡོང་། མཇུག་
303



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ན་མིང་བཀོད་མི་འདུག་ཅིང་ཟླ་ཚེས་ཀྱང་བྲིས་མི་འདུག འོན་
ཀྱང་མཇུག་གི་ཐིག་ཕྲེང་གཉིས་པའི་སྟེང་ན་དབུ་མེད་ཀྱི་ཡིག་
གཟུགས་ལ་བརྟེན་ནས་“མི་ནི་བདེ་སྐྱིད་ཀྱི་གཞི་མ་རེད་ཟེར་བ་
འཆུག་འདུག”ཅེས་བྲིས་འདུག
གནམ་རུབ་པ་ནས་ཐང་།།
ཕྱི་དྲོའི་དུས་ཚོད་བཞིའི་ཐོག་ན་ཚོགས་འདུ་ཞིག་ཡོད། དཔེ་མཛོད་ཁང་གི་ལས་
གྲོགས་རྣམས་ཀྱང་ང་དང་འདྲ་བར་འཚོགས་རྒྱུ་མང་བའི་ཚོགས་འདུ་ལ་སུན་སྣང་སྐྱེས་
བཞིན་འདུག ང་ཡང་སུན་གི ཉིན་གུང་ཨ་ཕའི་སློབ་གྲོགས་དགེ་རྒན་རྒན་པ་དེ་
ཚང་ལ་ཟ་མ་ཟ་རུ་འགྲོ་དགོས། དགོང་མོར་སློབ་གྲོགས་རིན་ཆེན་བོས་དེ་ཁ་བརྡ་བྱ་རྒྱུ།
ཤོག་ངོས་གཅིག་གི་སྟེང་ན་འདི་ཙམ་ལས་བྲིས་མི་
འདུག ཡིན་ན་ཡང་ཚིག་འདི་ཉིན་ཐོ་སྔ་མ་དག་ལས་ཀྱང་
གཟབ་ནན་གྱིས་བྲིས་པས་ཡིག་གཟུགས་ཡག་ལ་དོ་མཉམ་པ་
དང་། བལྟས་ཚོད་དུ་བྱིས་པ་ཡ་རབས་འགའ་གཤིབ་ནས་བཙོག་
འདུག་པ་དང་འདྲ་བྱུང་། ངས་དེ་མ་ཐག་ནས་ཉིན་ཐོ་རྗེས་མ་
བོར་བལྟས་པ་ཡིན།
རུབ་མ་ཐང་།
ངས་ལས་ཁུངས་འདི་ནས་དཔེ་ཆ་གཡར་ལེན་གྱི་བྱ་བ་བསྒྲུབས་དེ་ཕལ་ཆེར་
ཟླ་ངོ་གསུམ་ལྷག་འགོར་སོང་། ངས་བསམས་ན་ང་ལ་བྱ་བ་འདི་མི་མཛའ་བར་མི་
ཟད། འགོ་བས་རྒྱུན་དུ་ང་ལ་རྒྱུ་མཚན་མེད་པར་སྡིག་མོ་བྱེད་པས་ང་མི་འདི་དང་མི་
304



མི་རབས་ཤིག་གི་ཉིན་འགའ།
འདིའི་ཁོར་ཡུག་ལ་སྔར་ལས་ཀྱང་སུན་སྣང་སྐྱེ། ཁ་སང་ང་ལ་བྱ་བ་གལ་ཆེན་ཞིག་
བསྒྲུབ་དགོས་པའི་འོས་འགན་ལག་ཏུ་བཞག་པས་ངས་གོ་སྐབས་དེ་ལ་བརྟེན་ནས་
བདག་གི་ཉེ་འགྲམ་གྱི་གནད་དོན་ཞིག་ཐག་གིས་གཅོད་རྩིས་ཡོད། གལ་ཏེ་བྱ་བ་འདི་
ལེགས་འགྲུབ་བྱུང་ཚེ་ང་རང་སུན་སྣང་སྐྱེད་བྱེད་ཀྱི་སློབ་གྲྭ་ཆུང་ཆུང་འདི་ནས་འདུག་མི་
སྲིད་ཅིང་། བདག་གིས་དགའ་རོགས་མའི་རྫུན་ནས་སྐྱེས་པ་ཞིག་གི་གཟི་བྱིན་མངོན་
ཆོག་ལ་སློབ་མ་རིན་ཆེན་ལ་ཡང་རོགས་རམ་བྱས་ཆོག
ངས་མི་ཞིག་ལ་སློབ་གྲྭ་འདིའི་གནས་ཚུལ་དངོས་ཇི་བཞིན་དུ་བཤད་ཚེ་སུས་
ཀྱང་རྣར་འགྲོ་མི་སྲིད། དུས་རབས་འདི་འདྲའི་ནང་བོད་ས་མཐོའི་སྒང་ན་ད་རུང་
འདི་འདྲའི་སློབ་གྲྭ་ཞིག་ལུས་འདུག་པ་ནི་ལོ་རྒྱུས་ལ་བརྙས་བཅོས་བྱས་པ་མ་ཡིན་
ནམ། ཕྱི་རོལ་འཇིག་རྟེན་མིག་གིས་མཐོང་མ་མྱོང་བའི་སློབ་མ་འདི་རྣམས་ལ་སྙིང་
རྗེ་མི་སྐྱེས་ཀ་མེད་རེད། གལ་ཏེ་ང་ལ་འཇིག་རྟེན་མི་ཡུལ་འདིའི་ཡོད་ཚད་ལ་ཁ་ལོ་
བསྒྱུར་ཐུབ་པའི་ནུས་མཐུ་ཞིག་ཡོད་ཚེ། ངས་རང་གི་ཉེ་གམ་ན་ཡོད་པའི་སློབ་གྲོགས་
འདི་རྣམས་བར་སྣང་ཁམས་ལ་འཁྱེར་ཡོང་ནས་འཇིག་རྟེན་འདིའི་བསམ་ཡུལ་ལས་
འདས་པའི་འགྱུར་ལྡོག་དང་། འཇིགས་སུ་རུང་བའི་དངུལ་སྒོར་གྱི་རྔམ་ཁ་དང་ལས་རྒྱུ་
འབྲས་སོགས་ས་འདྲེས་རྡོ་འདྲེས་བྱེད་བཞིན་གྱི་སྐྱུག་བྲོ་བའི་སྣང་ཚུལ་མཐའ་དག་རིག་
དུ་བཅུག་ནས། འཚོ་བ་འདི་ང་ལྟར་རྒྱུ་འབྲས་མེད་པ་ཞིག་ཏུ་མཐོང་དགོས་པ་ཤེས་སུ་
བཅུག་ཆོག ལྷག་དུ་སློབ་གྲོགས་རིན་ཆེན་ལ་ཁྱེད་ཀྱིས་འཚོལ་བཞིན་པ་དེ་དཔེ་ཆའི་
ཐོག་ན་མེད་ཚུལ་གྱི་རྒྱུ་མཚན་གསལ་བོར་བཤད་ངེས།
ཉིན་ཐོ་འདི་དུམ་མཚམས་གསུམ་ལྟར་བྲིས་འདུག གོང་གི་
，
305



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དུམ་མཚམས་འདི་གཉིས་ནི་ཁོའི་སེམས་ལ་ནམ་ཞིག་ལ་འཆར་
བ་མི་ཤེས་ན་ཡང་། བལྟས་མ་ཐག་ནས་བསམ་བློའི་ཟིན་ཐོ་ཞིག་
དང་འདྲ་བྱུང་། ཕལ་ཆེར་མི་སེམས་འཁྱོག་བསྒྱུར་གྱི་དུས་སྐབས་
ཤིག་གི་སེམས་ངལ་ཡིན་པ་འདྲ། འདིས་དཔལ་ཆེན་གྱི་སེམས་པ་
ལོག་ལམ་ལ་འགྲོ་བཞིན་པ་མཐོང་ཐུབ། ཕྱོགས་གཞན་ཞིག་ནས་
བལྟས་ན་ངའི་ཁོར་ཡུག་འདི་ཆུང་དྲགས་ནས་ང་དང་ངའི་སློབ་ .
གྲོགས་རྣམས་ལ་མཐོང་ཆུང་བྱེད་བཞིན་པ་ཤེས། །
ཐིག་ཕྲེང་གསུམ་སྟོང་བར་བཞག་རྗེས་མཇུག་གི་ཐིག་ཕྲེང་
དུ་ཁོས་རང་དགར་འཁྱུག་ཡིག་ལྟ་བུའི་ཡིག་འབྲུ་འགའ་བྲིས་
འདུག ཞིབ་ཏུ་བལྟས་ན་ད་གཟོད་གསལ་བོར་མཐོང་ཐུབ།
ང་སློབ་གྲྭ་འདི་ནས་འབུད་དགོས་བྱུང་། གལ་ཏེ་སློབ་གྲྭ་ནི་བཙོན་ཁང་ཞིག་
ཡིན་པའི་དབང་དུ་བཏང་ན།
ཉིན་ཐོ་འདི་ལྟར་མཇུག་རྫོགས་སོང་། དཔལ་ཆེན་རྡོ་
རྗེ་ཞེས་པའི་མི་འདི་སྔར་ལས་ཀྱང་ཁོག་མི་ལོན་པ་ཞིག་ཏུ་
གྱུར། ཁོས་ཅི་ཞིག་བཤད་འདོད་པ་དང་། ཡོད་ཚད་ལ་བློ་ཡིད་
ཚིམས་ཀྱིན་མི་འདུག་པའི་སེམས་ཁམས་དེའི་རྒྱབ་ན་རི་རབ་
ལས་ཀྱང་ལྕི་བའི་གསང་བ་ཞིག་ཡོད་པ་འདྲ། གང་ལྟར་ཁོ་ཚོས་
ང་ལ་བྱིན་པའི་དཔལ་ཆེན་གྱི་ཉིན་ཐོ་འདི་དག་ལ་བརྟེན་ནས་ང་
དང་དཔལ་ཆེན་བར་གྱི་འབྲེལ་བ་ཇི་འདྲ་ཡིན་པ་བདེན་དཔང་
306



མི་རབས་ཤིག་གི་ཉིན་འགའ།
བྱ་ཐུབ་པ་དང་། དཔལ་ཆེན་གྱི་བྱས་ཉེས་གང་ཞིག་ཁོ་བོས་
ཀྱང་མི་ཤེས་ས་མི་འགྲོ་བའི་ཚད་དུ་སོང་འདུག འོན་ཀྱང་དོན་
དངོས་ནི་དེ་ལྟར་མ་ཡིན་པར་མ་ཟད། དཔལ་ཆེན་གྱིས་ང་ལ་
ཟུར་ཟ་བྱས་ཡོད་པས་ཀྱང་ཤེས་ཐུབ། གལ་ཏེ་ངས་མི་འདིས་སློབ་
གྲྭ་འདི་ལ་ཡོང་བ་ནས་བྲིས་པའི་ཉིན་ཐོ་ཁ་ཚང་ཀློག་ཐུབ་པའི་
དབང་དུ་བཏང་ཚེ། ཁོའི་བསམ་བློའི་འགྲོ་ཕྱོགས་དང་ལྟ་ཚུལ་
མང་བོ་ཞིག་ཤེས་ཐུབ་པ་འདྲ། ཕྱིར་འདང་རེ་བརྒྱབ་ཚེ་དེ་ལྟར་
ཐམས་ཅད་ཤེས་པར་གྱུར་ཀྱང་དགོས་པ་ཅི་ཞིག་ཡོད་དམ། མི་
སེམས་རྩེད་ཆས་སུ་འགྱུར་གྱིན་པའི་དུས་རབས་འདིའི་ནང་
དུ་སེམས་ཀྱི་ཕུགས་ན་ང་ཚོར་ཅི་ཡང་ལྷག་མི་སྲིད། མཐའ་ན་
གསང་བ་ཙམ་ཡང་། །
དེ་ལས་ཀྱང་མཚར་དགོས་པ་ཞིག་ནི་དཔལ་ཆེན་རྡོ་རྗེའི་
ཉིན་ཐོ་འདི་དག་མི་འདི་ཚོའི་ལག་ཏུ་ཇི་ལྟར་སོན་པ་ཡིན་ནམ།
སློབ་མའི་ཁྲུའུ་ཀྲང་སོགས་ཀྱིས་ངས་ཉིན་ཐོ་ལ་བལྟས་ཚར་
སོང་བ་ཤེས་རྗེས། ཡང་བསྐྱར་ཉིན་ཐོ་སྟེང་གི་དོགས་གཞི་ཐམས་
ཅད་ལ་གཞི་བྱས་ཏེ་ནན་ནན་ཏིག་ཏིག་གིས་ང་ལ་དྲི་བ་མང་བོ་
བཏོན་བྱུང་།
དྲི་བ་དེ་དག་བདག་གིས་འདི་ནས་གཅིག་གཅིག་གཉིས་
གཉིས་སུ་འབྲི་འདོད་མི་འདུག གལ་ཏེ་ཀློག་པ་བོ་དག་གིས་
307



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བདག་གི་གཉོམ་ཆུང་ནུས་མེད་ཀྱི་སེམས་པ་འདི་ལ་གུ་ཡངས་
ཐེངས་གཅིག་གནང་ཐུབ་ཚེ། ང་ལ་དྲི་བ་དེ་དག་ཅི་ཞིག་ཡིན་
མིན་མི་འདྲི་རོགས། རྒྱུ་མཚན་ནི་ང་མི་གཞན་པ་དང་གཏན་
ནས་བསྡུར་ཐབས་མེད་པས། སློབ་གྲྭའི་ཁོར་ཡུག་འདིར་ནམ་
འཚོའི་དུས་ཡུན་རིང་མོ་ནང་དྲི་བ་དེ་དག་གིས་བདག་སེམས་
ལ་སྔ་ན་མེད་པའི་མནར་གཅོད་ཆེན་པོ་གཏོང་ངེས། ནམ་ཞིག་
གི་ཚེ་དུས་ཀྱི་བཞུར་རྒྱུན་དང་བསྟུན་ནས་དྲན་ཤེས་འདི་དག་
མེད་པར་གྱུར་ཚེ་བདག་ལ་ཆེས་མཛེས་སྡུག་ལྡན་པའི་སེམས་ཀྱི་
འཇིག་རྟེན་ཞིག་ཡོད་ངེས་པས། བདག་གིས་དུས་ཚོད་ཀྱི་བཞུར་
རྒྱུན་དེད་དེ་དྲི་བ་དེ་དག་དྲན་ཤེས་ཀྱི་ངོས་ནས་གཏན་ནས་
གཏན་དུ་འཇོག་རྩིས་མེད། །
མཇུག་མཐར་ཁོ་ཚོས་ང་ལ་ཉིན་གསུམ་གྱི་དུས་ཚོད་
བྱིན་ནས་དཔལ་ཆེན་རྡོ་རྗེ་དང་འབྲེལ་འདྲིས་བྱུང་བའི་དུས་
དང་། བྱ་བ། ཁ་བརྡ་ཡོད་ཚད་གསལ་བོར་སྙན་ཞུའི་ཚུལ་དུ་
གོང་ལ་དབུལ་དགོས་པ་དང་། དོན་དག་གི་མཇུག་འབྲས་ཐམས་
ཅད་བདག་གིས་ཁུར་དགོས་པའི་གསལ་འདེབས་དང་འཇིགས་
སྐུལ་ཡང་ཡང་བྱས་བྱུང་། ཁོ་ཚོས་རེ་བ་ལྟར་མ་འགྲུབ་ཚེ་ང་རང་
སློབ་གྲྭ་ནས་སྒོར་ཕུད་རྒྱུ་ཟེར། །
གསལ་བཤད་ཅིག་བྱ་དགོས་པ་ནི། ང་ལ་དྲི་བ་དེ་དག་ལ་
308



མི་རབས་ཤིག་གི་ཉིན་འགའ།
འགྲེལ་བཤད་བྱ་རྒྱུའི་ཁུངས་སྣེ་མེད་པར་མ་ཟད། ཁོ་ཚོས་དྲི་བ་
དེ་དག་དང་འབྲེལ་བ་ཡོད་པའི་བྱ་བ་དེ་དག་བདག་གིས་གཏན་
ནས་ཤེས་མེད། དེ་ལས་ཀྱང་གསལ་བོར་བཤད་དགོས་པ་ཞིག་
ནི། ང་དང་དཔལ་ཆེན་རྡོ་རྗེའི་བར་ན་ཁོ་ཚོའི་བསམ་ཚོད་ལྟར་
གྱི་འབྲེལ་བ་ཟབ་མོ་དེ་འདྲ་གཏན་ནས་ཡོད་མ་མྱོང་། གལ་
ཏེ་བདག་གིས་ཁོ་ཚོའི་རེ་བ་དེ་དག་ལ་རྫུན་ཚིག་མང་པོ་ཞིག་
གུང་བསྒྲིགས་ཏེ་ཡིན་མདོག་ཁ་པོས་གཅིག་གཅིག་གཉིས་
གཉིས་སུ་རྟོག་བཟོ་བྱས་ཚེ་མཇུག་འབྲས་གཞན་ཞིག་ཡིན་ངེས་
མོད། བརྒྱུད་རིམ་མཐའ་དག་ནི། བུད་མེད་ནུས་མེད་ཅིག་ལ་
སྐྱེས་པ་བག་མེད་ཚུལ་འཆལ་ཞིག་གིས་བཙན་གྱིས་ལོག་གཡེམ་
བྱས་པ་དང་འདྲ་བར། ཚད་ངེས་ཅན་ཐོག་ཁོ་ཚོས་ང་ལ་བཙན་
འཛུལ་བྱས་པ་དང་ཁྱད་ཅི་ཡོད། །
གལ་ཏེ་ང་རང་ལོ་ཉི་ཤུར་བུད་ཡོད་རྒྱུ་ན། གལ་ཏེ་བདག་
གི་ཨ་མ་ཡུལ་འདིའི་གོ་ས་མཐོ་བའི་དཔོན་པོ་ཞིག་ཡིན་རྒྱུ་
ན། གལ་ཏེ་བདག་གི་ཉེ་འཁོར་གྱི་མི་འདི་ཚོར་མི་སེམས་ཤིག་
ཡོད་རྒྱུ་ན། གལ་ཏེ་མིའི་རིགས་ལ་སློབ་གྲྭ་ཞེས་པའི་བཙོན་ཁང་
ལྷག་མ་འདི་མེད་རྒྱུ་ན། གལ་ཏེ་མི་རབས་འདིའི་ནམ་མཁའ་
སྔར་བཞིན་དྭངས་གསལ་གྱི་ངང་ན་ཡོད་རྒྱུ་ན། གལ་ཏེ་ཁོར་
ཡུག་འདི་དང་། ཁོར་ཡུག་འདིར་གནས་བཅའ་སའི་མི་ཡུལ་
309



བོད་ཀྱི་དེང་རབས་བརྩམས་སྒྲུང་དཔེ་ཚོགས།
འདིར་རྒྱུ་འབྲས་ཀྱི་སྔ་གཞུག་ཚང་རྒྱུ་ན། ང་ལ ང་ལ ང་ལ
3lo



མི་རབས་ཤིག་གི་ཉིན་འགའ།
ལེའུ་བཅོ་ལྔ་བ།
ཕྱི་ཉིན་ནམ་མ་གསལ་གོང་ནས་སློབ་གྲོགས་རྣམས་སྔར་
བཞིན་སྔ་མོ་ནས་ཡར་ལངས་ཏེ་སློབ་ཁང་ནང་དང་ཕྱི་འགྲིམ་
སློབ་མའི་མལ་ཤག་གི་གཡས་འགྲམ་ན་བཀར་ཡོད་པའི་གློག་
སྒྲོན་གྱི་འོག་ཏུ་དཔེ་ཆ་བློར་སྐྱོར་རུ་བུད་སོང་། མདང་དགོང་
ངས་རང་གི་འདས་སོང་གི་ཡོད་ཚད་ལ་བསམ་གཞིགས་བྱས་ཏེ་
གཉིད་དུ་ཡུར་མ་ཐུབ་པས། ད་ནངས་དུས་ཚོད་བདུན་དང་ཕྱེད་
ཀའི་བར་ཉལ་བསྡད་པ་ཡིན། ཡར་ལངས་རྗེས་མགོ་བོ་ན་བའི་
སྣང་བ་ཞིག་གིས་ལུས་པོ་འདི་ཉོབ་ཉོབ་པོ་ཞིག་ཏུ་བསྒྱུར་འདུག་
མོད། མདང་དགོང་ཕྱོགས་མང་བོར་བསམ་བློ་བཏང་བ་དེས་ང་
ལ་ཡང་བསྐྱར་ད་རག་ཏུ་བྱུང་མ་མྱོང་བའི་སྐྱོ་གདུང་ངམ་ཁེར་
རྐྱང་གི་སྣང་བ་ཚད་མེད་པ་བྱུང་། འགྱུར་ལྡོག་གསར་བ་ཞིག་
འབྱུང་བཞིན་པ་ཚོར། དེར་མཐུད་ནས་མིའི་བསམ་འདུན་མང་
བོ་ཞིག་སེམས་ཁོང་ནས་མྱུ་གུ་གསར་བ་བཞིན་འབུས་ཏེ་ད་ནས་
ཡང་བསྐྱར་འཚོ་བ་གཞན་ཞིག་གི་མགོ་རྩོམ་དགོས་པའི་གསོན་
ཤུགས་ཀྱི་མེ་ལྕེ་མཆེད་བཞིན་འདུག གསོན་ཤུགས་དེ་ནི་བདག་
གི་ཁྲག་རྩ་རེ་རེའི་ནང་ཤུགས་ཀྱིས་རྒྱུག་བཞིན་པའི་ཟུངས་ཁྲག་
གི་ཕྲ་ཕུང་རེ་རེ་དང་འདྲ་བར་དུས་དང་རྐྱེན་གློ་བུར་བ་མ་བྱུང་
3ir



བོད་ཀྱི་དེང་རབས་བརྩམས་སྒྲུང་དཔེ་ཚོགས།
བར་དུ་བག་ལ་ཉལ་ཡོད་ཅིང་། གལ་ཏེ་བྱུང་བ་ཡིན་ཚེ་སུས་
ཀྱང་འགོག་མི་ཐུབ་ཅིང་། བཀག་ཀྱང་ཁོག་མི་སྲིད། །
ཉལ་ཁང་གི་དྲ་མིག་བརྒྱུད་དེ་ནམ་རིམ་གྱིས་ཇེ་གསལ་
ལ་འགྲོ་བཞིན་པ་ཤེས་ཐུབ། ང་ལངས་ནས་ཆུ་ཁང་དུ་འགྲོ་
དུས་ཉལ་ཁང་གི་ཐོག་འོག་ཀུན་ན་གྲག་འགུལ་ཅི་ཡང་མི་
འདུག ཕལ་ཆེར་བྱེ་ཐང་ན་ཁེར་རྐྱང་དུ་ལུས་པའི་མི་ལོ་སྟོང་
ཕྲག་དུ་མའི་སྔོན་རོལ་གྱི་ཞིག་རལ་དུ་གྱུར་པའི་མཁར་རྫོང་
ཞིག་དང་འདྲ་བྱུང་། ནམ་རྒྱུན་ཞོགས་རྩལ་ལ་འགྲོ་རྒྱུར་མི་
དགའ་བའི་མི་དེ་དག་ཀྱང་ད་ནངས་ཉལ་ཁང་ནང་དུ་མེད་པ་
འདྲ། ངས་ཁ་ལག་གཙང་མ་ཞིག་བཀྲུས་རྗེས་ཉལ་ཐུལ་བལྟབས་
པ་དང་། ཉལ་ཁྲི་ཐོག་རང་དགར་གཡུགས་ཡོད་པའི་དཔེ་ཆ་
རྣམས་ལེགས་སྒྲིག་བྱས་ཏེ། ཨ་མས་ང་ལ་སློབ་གྲྭ་འདིར་ཐོག་
མར་རྒྱུགས་འཕྲོད་དུས་ང་ཚོའི་རྫོང་ཐོག་ནས་ཉོས་ཡོང་བའི་
ལག་ཁུག་ཆེན་མོ་དེའི་ནང་དུ་བཞག་པ་ཡིན། །
ཞོགས་རྩལ་རྒྱུགས་རྗེས། ངས་ཧྥི་རེའུ་ཏི་ཡིས་བརྩམས་པའི
《རྨི་ལམ་ལ་བརྟག་ཐབས》ཞེས་པའི་དཔེ་ཆ་རྒྱ་འགྱུར་མ་དེ་
བཟུང་ནས་ང་ཚོའི་དཔེ་མཛོད་ཁང་གི་རྒྱབ་ན་ཡོད་པའི་ཐེམ་
ཐོག་དེར་བསྡད་དེ། དེའི་ཁྲོད་ནས་ཅི་ཞིག་གསར་དུ་རྙེད་རྒྱུར་
འབད་པ་བྱས་ན་ཡང་སྔར་བཞིན་ཅི་ཡང་རྙེད་མ་བྱུང་། ནམ་
312



མི་རབས་ཤིག་གི་ཉིན་འགའ།
ཟླ་དངོས་གནས་ཇེ་འཁྱག་ལ་སོང་འདུག ངའི་ཁ་གཏད་ཀྱི་ཕྱི་
འགྲིམ་སློབ་མའི་མལ་ཤག་གི་གཡས་འགྲམ་ན་སློབ་མ་ཞིག་གིས་
སྐད་ཤུགས་ཆེན་པོས་དབྱིན་ཡིག་བློར་སྐྱོར་བཞིན་འདུག ནམ་
ཟླ་འདི་ལྟར་འཁྱག་ན་ཡང་། མི་དེའི་སེམས་སུ་རང་གི་ངག་ནས་
ཕྱིར་ཐོན་བཞིན་པའི་དབྱིན་ཡིག་གི་ཐ་སྙད་དེ་དག་གིས་ཁོའི་
མདུན་ཐད་ཀྱི་མཁའ་དབུགས་ལ་བསམ་ཡུལ་ལས་འདས་པའི་
དྲོད་ཁོལ་སྦྱིན་བཞིན་པ་ལྟར་སྣང་། སྔོན་ཆད་ང་ལ་ཡང་མི་གན་
འདྲའི་སྤྲོ་བ་བྱུང་མྱོང་ངམ། ད་ནི་གཏན་ནས་འབྱུང་མི་སྲིད།
སྐར་མ་བཅུ་ལྷག་འགོར་རྗེས་བདག་གི་རྐང་བ་ཧ་ཅང་
འཁྱག་པའི་སྣང་བ་བྱུང་བས་ཉལ་ཁང་དུ་ལོག་པ་ཡིན། ཉལ་
ཁང་ནས་ཀྱང་ལས་རྒྱུ་གང་ཡང་མི་འདུག་པས་ཉལ་ཁྲི་ཐོག་བུད་
དེ་མགོ་རུམ་ལ་བཏང་ནས་རང་ལ་དྲོད་ཁོལ་སྦྱིན་གང་ཐུབ་བྱས།
གློ་བུར་དུ་ཉལ་ཁང་གི་སྒོ་ཕྱེ་བའི་སྒྲ་གྲག་བྱུང་། ངས་
མགོ་བོ་ཡར་དགྱེས་ཏེ་བལྟས་པ་ན། པན་ཀྲང་གིས་སློབ་མའི་
ཚོགས་པའི་ཚོགས་གཙོ་དང་། ཉལ་ཁང་གི་སྒོ་སྲུང་སོགས་མི་
འགའ་ཁྲིད་དེ་ཉལ་ཁང་ནང་དུ་གཅིག་འཕྲོར་གཅིག་བསླེབས་
བྱུང་། ངས་ཉལ་ཐུལ་ཡར་འཐེན་ནས་མགོ་བོ་ནང་དུ་བཏུམས་
རྗེས་ཁོ་ཚོར་ཁ་ཡ་མ་བྱས། སྔོན་ཆད་ཡིན་རྒྱུ་ན་བདག་གིས་ཁོ་
ཚོ་འདི་ལྟར་ཡོང་བ་ལ་ངོ་ཚ་བག་འཁུམས་ཀྱི་རྣམ་འགྱུར་རང་
3i3



，
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
གིས་ཀྱང་མི་ཤེས་པ་མང་བོ་སྟོན་སྲིད་ན་ཡང་། ད་ནངས་གཏན་
ནས་མི་སྲིད། ལྷག་ཏུ་བྱ་བ་རབས་དང་རིམ་པ་དེ་དག་བརྒྱུད་
རྗེས་ཁོ་ཚོ་དང་ཁོ་ཚོས་ང་ལ་འགྱུར་ལྡོག་རབས་དང་རིམ་པ་མང་
བོ་བཙན་གྱིས་འབྱུང་དུ་བཅུག་ཡོད་པས། ང་རང་སྔོན་ཆད་ཀྱི་
རིན་ཆེན་ཡིན་མི་སྲིད་ལ་ཡིན་ཡང་མི་འོས།
ཐོག་མར་ངའི་ཉེ་འཁོར་ན་ཡོད་པ་འདི་དག་གིས་ང་ལ་
འདི་འདྲའི་བླང་བྱ་བཏོན་པ་ཡིན་ལ། བཏོན་ནས་ཀྱང་ཡུན་
རིང་འགོར་ཡོད་པས། ད་ནི་བདག་གིས་ཕྱིར་རང་གི་ཉེ་འཁོར་
གྱི་ཡོད་ཚད་ལ་དེའི་འཇུག་འབྲས་ཤེས་སུ་འཇུག་པའི་དུས་ལ་
བབས་ཡོད་པ་ཡིན། །
སློབ་མའི་ཚོགས་པའི་ཚོགས་གཙོ་སོགས་ཀྱིས་ཉལ་ཁང་
ནང་གི་གཙང་སྦྲའི་གནས་ཚུལ་ལ་བལྟས་རྗེས་ཕྱིར་བུད་སོང་།
ནངས་ཇ་འཐུང་རན་དུས་སློབ་གྲོགས་རྣམས་ཉལ་ཁང་
ནང་དུ་བསླེབས། མི་ཚེ་འདིའི་འགན་ཁུར་ཡོད་ཚད་ད་ནངས་
ཞོགས་པའི་རང་སྦྱོང་གི་སྐབས་ཡོངས་སུ་མཇུག་རྫོགས་པར་བྱས་
པ་བཞིན། ཉལ་ཁང་འདིའི་ནང་དུ་དགོད་སྒྲ་དང་ཟང་ཟིང་
སོགས་བསྐྱལ་ཡོང་། ཞོར་དུ་ཕྱི་ན་སྒྲོག་བཞིན་པའི་གསར་འགྱུར་
སྣ་ཚོགས་ཀྱང་དུས་ལྟར་བསྐྱལ་ཡོང་ངེས།
“དཔེ་མཛོད་ཁང་གི་དཔལ་ཆེན་རྡོ་རྗེས་སློབ་གྲྭའི་དཔེ་ཆ་
314



མི་རབས་ཤིག་གི་ཉིན་འགའ།
བླུ་བྱེད་ཀྱིས་སྒོར་ཁྲི་ལྔ་བཅུ་འཁྱེར་ནས་གར་སོང་མ་ཤེས་བར་
འདུག ཁོའི་དགའ་རོགས་མའི་རོ་སློབ་གྲྭའི་ཕྱིའི་མགྲོན་ཁང་
ཞིག་ཏུ་རྙེད་པ་རེད་ཟེར། ཕལ་ཆེར་དཔལ་ཆེན་རྡོ་རྗེས་བསད་
པ་ཡིན་རྒྱུ་རེད་ཟེར།”
“ཁ་སང་སྔ་དྲོར་སྤྱི་བདེ་མི་སྣ་གཉིས་ཀྱིས་དཔེ་མཛོད་ཁང་
ནང་དཔལ་ཆེན་རྡོ་རྗེའི་གནས་ཚུལ་ལ་རྒྱུས་ལོན་བྱེད་བཞིན་
པ་སློབ་གྲོགས་འགས་དངོས་སུ་རིག་མྱོང་བར་མ་ཟད། ད་རུང་
ཁོའི་ཉིན་འདི་དག་གི་འགྲོ་རོགས་འདུག་རོགས་རྣམས་ཀྱང་རྩད་
གཅོད་བྱེད་བཞིན་འདུག་ཟེར… ”ཁོ་ཚོས་ངས་རྣ་བ་གཏད་
དེ་ཉན་པ་ཤེས་རྗེས་དར་ཙམ་ལ་ཁ་རོག་གེར་བསྡད་རྗེས་ཡང་
བསྐྱར་ཁ་གྲག་བྱུང་།
“དཔལ་ཆེན་རྡོ་རྗེ་ད་ལྟ་ལྷ་ཡུལ་ཁམས་ལ་བསླེབས་ཡོད་
ཚོད་རེད”
“ཁ་ཆེ་རུ་གདོངས་དང་ཁྱོད་ལ་ཡང་ལྷ་ཡུལ་ནས་བདུད་རྩི་
ཐིགས་པ་གཅིག་གི་གནང་སྦྱིན་ཡོད་ངེས་”
སློབ་གྲོགས་རྣམས་ཀྱིས་ཕན་ཚུན་བར་ཀུ་རེ་རྩེ་བཞིན་
དགོད་སྒྲའི་རྒྱུན་མུ་ནས་མུ་རུ་བསྲིངས་བཞིན་འདུག ཁོ་ཚོས་ད་
སྔོན་སྐད་ཆའི་ནང་དོན་གཞན་ལ་བསྒྱུར་བའི་ཐབས་དེ་ནི་ངའི་
ཉེ་འགྲམ་གྱི་གནས་ཤིག་ནས་ནམ་རྒྱུན་འབྱུང་བཞིན་ཡོད་ན་
315



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཡང་། ང་ལ་ད་ནངས་ལྟ་བུའི་སེམས་ཀྱི་འཚུབ་ཆ་དང་བྲེལ་ཤ་
འདི་འདྲ་གཏན་ནས་བྱུང་མ་མྱོང་། ངས་མགོ་བོ་རུམ་ལ་བཏང་
ཡོད་ཀྱང་སྙིང་གི་ལྡིང་ཚད་ཇེ་མཐོ་ནས་ཇེ་མཐོར་སོང་ནས་མིད་
པ་ཡང་འགག་ལ་ཁད་ཅིག་བྱུང་། ཕལ་ཆེར་སྙིང་གི་སྡིག་སྒྲ་ཉེ་
འགྲམ་གྱི་སློབ་གྲོགས་ཚོས་གོ་ཡོད་ཚོད་འདུག ང་ད་རག་ཏུ་དོན་
དག་གང་ལ་ཡང་འདི་འདྲའི་སྐྲག་སྣང་ཞིག་སྐྱེས་མ་མྱོང་། དེ་
ནི་ཡུལ་གྱི་ཨ་མའི་ཆེད་ཡིན་ནམ། ཡང་ན་རང་ཉིད་མཚན་ཉིད་
པར་འགྱུར་རྒྱུའི་འདུན་ལམ་ལ་གནོད་པ་ཡོང་རྒྱུར་སྐྲག་པ་ཡིན་
ནམ། ཡང་ན་གྲོགས་པོ་ཞིག་གི་འདས་སོང་གི་ནོར་འཁྲུལ་གྱིས་
བསྒྱུར་བའི་ཐབས་ཟད་འུ་ཐུག་གི་གནས་སྐབས་དེ་དག ད་ལྟ་
ཉེས་པ་ཅི་ཡང་མ་བསགས་པའི་མི་ཞིག་གི་ཐོག་ལ་གཟས་ནས་
བསླེབས་པ་དེས། མི་དེའི་སེམས་ཁོང་གི་དྲང་བདེན་གྱི་ཞེ་བློ་ལ་
རྒྱབ་འགལ་བྱས་པས། དེ་ལས་བྱུང་བའི་སུས་ཀྱང་མཐོང་དཀའ་
བའི་ན་ཟུག་ཅིག་གི་མངོན་སྟངས་ཡིན་ནམ།
ངས་རང་གི་སེམས་པ་འདི་ལྷོད་ལ་འབབ་ཐབས་ཅི་འདྲ་
བྱས་རུང་ཕྱིར་འདང་གི་ཁ་ཕྱོགས་གཞན་ལ་དཀྱུ་ཐབས་མ་བྱུང་
བས། རང་ཉིད་རང་ལ་ཡིད་ཆད་དྲག་པོ་བྱུང་། དཔལ་ཆེན་རྡོ་
རྗེ་ལ་དེ་ལས་ཀྱང་ཞེ་གཏིང་ནས་འཁོན་སེམས་སྐྱེས་འོངས།
ནངས་ཇ་འཐུང་རྗེས་ང་སློབ་ཁྲིད་ལ་མ་སོང་། གནམ་
3i6



མི་རབས་ཤིག་གི་ཉིན་འགའ།
གཤིས་ད་ནངས་ལས་ཀྱང་ཇེ་བཙོག་ལ་འགྲོ་བཞིན་འདུག སྤྲིན་
ཕུང་འགའ་ལྷོ་ནུབ་ཀྱི་མཚམས་ནས་དམག་ལ་ཆས་པའི་དམག་
དཔུང་ཞིག་དང་འདྲ་བར་མཐོང་ལམ་གྱི་ནམ་མཁའ་ལ་བསླེབས་
འདུག ནམ་མཁའི་ངོ་གདོང་ཡང་ད་ཅི་ལས་ཇེ་དམའ་ལ་
སོང་ནས་ས་གཞི་མ་མའི་པང་ལ་འཇབ་རྒོལ་བྱ་རྩིས་ཡོད་པ་
འདྲ། ངས་གློ་བུར་དུ་རང་དང་ཆེས་རྒྱང་རིང་ན་ཡོད་པ་ལྟ་བུའི་
སྐད་ཡིག་དགེ་རྒན་གྱི་གོང་དཀྲིས་དེ་དང་ནུབ་ལཱ་དེ་དག་དྲན་
བྱུང་། མཐུད་ནས་དེ་དུས་ཀྱི་ཞོགས་པ་དེ་དང་འབྲེལ་མེད་ཀྱི་བྱ་
དངོས་སྐོར་ཞིག་ཀྱང་དྲན་པའི་ཡོལ་བའི་ངོས་སུ་ལྷང་ངེར་ཤར་
ཡོང་། ལྷག་ཏུ་ཞོགས་པ་དེའི་ནམ་མཁའ་དང་ནམ་མཁས་བྱིན་
པའི་སེམས་ཀྱི་འགྱུར་ལྡོག་དེ་དག ད་དུང་ངོ་གདོང་ལ་མནོལ་དྲི་
ཕོག་པ་ལྟ་བུའི་གནམ་གཤིས་དེ་ཡང་དྲན་ཡོང་། །
ངས་ཇི་ལྟར་འདང་བརྒྱབ་ཀྱང་ད་ནི་ང་རང་སློབ་གྲྭ་འདི་
ནས་ཕྱིར་འབུད་རན་ལ་བསླེབས་འདུག །
སློབ་ཐུན་གཉིས་པའི་སྐབས་སུ་ངས་རང་གི་བསྡུ་གསོག་བྱ་
དགོས་པའི་དངོས་པོ་རྣམས་ཡར་འཇོག་མར་འཇོག་བྱས་ཚར་
སོང་། སློབ་གྲོགས་རྣམས་ལུས་རྩལ་ར་བའི་ནང་སློབ་གསེང་གི་
ལུས་རྩལ་རྩེ་རུ་མ་འོང་གོང་། ཉལ་ཁང་རྒྱབ་ཕྱོགས་ཀྱི་གྱོ་མོག་
གི་ར་བའི་ནང་འགྲམ་བརྒྱུད་དེ་དེའུ་འབུར་ལྟ་བུའི་ས་སྒང་
317



བོད་ཀྱི་དེང་རབས་བརྩམས་སྒྲུང་དཔེ་ཚོགས།
དེའི་ཐོག་ལ་འགོས་པ་ཡིན། འདས་སོང་གི་བདག་གི་དྲན་པ་
མང་བོ་ཞིག་ས་སྒང་འདིའི་ཐོག་ནས་ཕྱོགས་བཞིར་ཁྱབ་མྱོང་
ན་ཡང་། དེ་རིང་གི་ང་ལ་མཚོན་ན་ཞེན་ཆགས་ཤིག་ལས་གང་
ཡང་ལུས་མི་འདུག ང་རང་ས་སྒང་གི་གཡས་ཕྱོགས་ལ་བསླེབས་
འཕྲལ་སློབ་ཐུན་གཉིས་པ་གྲོལ་བའི་ཅོང་བརྡ་གྲག རགས་ལས་
ཤོར་བའི་ཆུ་ལོག་ཅིག་དང་མཚུངས་པའི་སློབ་མ་རྣམས་ལུས་
རྩལ་ར་བའི་ནང་གྲལ་དུ་སྒྲིག་པས། དགེ་རྒན་འགས་སློབ་མ་
རྣམས་ཀྱི་སྡུན་ན་གྲལ་སྒྲིག་ཚུལ་འགྲིག་མིན་ལ་ལྟ་རྟོག་བྱེད་
བཞིན་འདུག་ཅིང་། སློབ་མའི་ཚོགས་པའི་ལས་མི་འགས་འཛིན་
གྲྭ་རེ་རེའི་མི་གྲངས་རྩིས་ལེན་བྱེད་བཞིན་འདུག སྔོན་ཆད་
བདག་གིས་ཐེངས་དུ་མར་ང་ཡང་འདུས་པའི་སློབ་མ་རྣམས་
ལུག་དང་། སློབ་མའི་ཚོགས་པ་དང་བཅས་པའི་མི་གྲངས་རྩིས་
ལེན་བྱེད་མཁན་དེ་དག་ལུག་རྫི་འགའ་ལ་རྟོག་བཟོ་བྱས་མྱོང་ན་
ཡང་། ཡིད་སྐྱོ་བ་ཞིག་ལ་དགེ་སློབ་གང་ཡིན་ཡང་མུ་མཐུད་ནས་
རང་ཆེ་རང་མཐོང་དང་། ཅི་ཞིག་ཤེས་མདོག་ཁ་བོས་འགྱུར་
ལྡོག་ཅི་ཡང་མེད་པའི་ལོ་ཟླ་སྐྱ་བོ་ཞིག་ལ་ཤི་འཐམ་རོ་འཐམ་བྱ་
དགོས་པ་དེ་རེད། །
གལ་ཏེ་སློབ་སྐབས་སྔོན་མ་ཡིན་རྒྱུ་ན་ང་རང་གནས་འདི་
ནས་འདི་ལྟར་འགྲེང་མི་སྲིད་ལ་འགྲེང་ཡང་མི་ཐུབ། ཡིན་ན་
3i8



མི་རབས་ཤིག་གི་ཉིན་འགའ།
---
---
ཡང་དེ་རིང་ནས་བཟུང་ངས་སློབ་གྲྭ་འདི་ལ་གྱེས་ཕྱག་འཕུལ་
ཏེ། རྨི་ལམ་གཞན་ཞིག་གི་སྟ་གོན་བྱ་རྒྱུ་ཡིན་པས་ང་རང་སྐྲག་
དགོས་ས་དང་ཡིབ་དགོས་དོན་གཏན་ནས་མི་འདུག ཐ་ན་སློབ་
གཙོར་ཡང་སྐྲག་མི་སྲིད། ཅང་མ་འགོར་བར་ང་ནི་དབང་བསྒྱུར་
མྱོང་མཁན་གཞན་ཞིག་ལ་འགྱུར་སྲིད་ཅིང་། དེ་དུས་ད་གཟོད་
ཁོ་ཚོས་ང་ལ་ཐེ་གཏོགས་བྱེད་མི་འོས་པ་གོ་འོངས། །
ལུས་རྩལ་རྩེ་ཚར་བ་ན་སློབ་མ་རྣམས་ཕྱིར་སློབ་ཁང་དུ་
ལོག་སོང་། སློབ་གྲྭའི་ར་སྐོར་དར་ཅིག་ལ་གྲག་འགུལ་ཅི་ཡང་
མེད་པར་ལྷིང་འཇགས་སུ་སོང་། འདི་ནས་བལྟས་ན་སློབ་གྲྭ་
འདི་ནད་ཁྲིའི་ཐོག་འཆི་བར་སྒུག་བཞིན་པའི་ནད་པ་ཞིག་དང་
འདྲ་བྱུང་།
གནམ་གཤིས་ད་ནངས་ལས་ཀྱང་ཇེ་སྡུག་ལ་འགྲོ་བཞིན་
འདུག གློ་བུར་གློ་བུར་དུ་བྱང་རླུང་གྲང་མོ་ཞིག་ཐད་ཀར་ངའི་
ངོ་ལ་གཡུག་ཡོང་བས་ང་གཡོན་ཕྱོགས་ཀྱི་ཁུགས་སོ་ཆུང་ཆུང་དེ་
ལས་མར་བབས་ཏེ། དགེ་རྒན་ཚོའི་ཉལ་ཁང་གི་གཡས་ཕྱོགས་
ནས་ཕར་སྤྱོད་ཁང་གི་སྒོ་ཁར་འཐེན་འདུག་པའི་རྐང་ལམ་དེར་
ཞུགས་པ་ཡིན། ལམ་ཕྲན་འདིའི་གཡས་གཡོན་གཉིས་སུ་ཐོད་
དཀར་དང་མ་གལ་གྱི་སྡོང་བོ་བཙུགས་ནས་གཡོགས་འདུག་
ཅིང་། ཚེ་སྲོག་གི་རྒྱུན་མ་འགག་ཀྱང་སྐྱེས་སྟོབས་ཀྱིས་བཏང་
3l9



-
--
-
བོད་ཀྱི་དེང་རབས་བརྩམས་སྒྲུང་དཔེ་ཚོགས།
བའི་རྩྭ་སྐྱ་སྐོར་ཞིག་ཀྱང་སྡོང་བོ་དེ་དག་གི་འཁྲིས་ན་གཡས་ལོག་
གཡོན་ལོག་གིས་ཆུན་པོ་ཆུན་པོར་སྐམ་འདུག ཙི་གུའི་ཁུང་བུ་
རེ་གཉིས་ཧ་ཅང་མངོན་ཆུང་གི་ཚུལ་དུ་རྩྭ་གསེབ་ན་བྲུས་འདུག་
པ་མཐོང་ཐུབ། ཙི་གུ་རྣམས་ཕན་ཚུན་འགྲོ་འོང་བྱས་པས་ཡིན་
ནམ། ཁུང་བུ་དེ་དག་གི་བར་ན་ལམ་བུ་ཕྲ་ལ་རིང་བ། ཐག་པ་
སྦོམ་སྦོམ་དང་མཚུངས་པ་འགའ་གཏོད་འདུག་པས། དུངས་པ་
དང་བརྩེ་བའི་འབྲེལ་འདྲིས་སོགས་ནི་མིའི་རིགས་ཁོ་ནར་ཡོད་
པའི་རླབས་ཆེ་བའི་བྱ་དངོས་འབའ་ཞིག་མ་ཡིན་པ་རྟོགས་ཐུབ།
གང་ཞིག་ནས་འཁུར་ཡོང་བ་མི་ཤེས་པའི་འགྱིག་ཤོག་གི་
ཁུག་མ་དང་། ཐེངས་གཅིག་མ་གཏོགས་སྤྱོད་མི་ཆོག་པའི་ཤོག་
བུའི་ཕོར་བ་དང་། མདངས་ཤོར་བའི་རྒྱ་ཡིག་གི་ཚགས་པར་
སོགས་གང་སར་མཐོང་རྒྱུ་འདུག ཡིན་ན་ཡང་མིག་ལམ་དུ་
མངོན་པའི་གད་སྙིགས་དེ་དག་གི་ཚེ་སྲོག་ལ་ཡང་བསྐྱར་མཛེས་
སྡུག་གི་རྨི་ལམ་དེ་དག་ཡོད་མི་སྲིད། རྡུལ་ཁྲོད་དུ་ལུས་འདུག་
པའི་རྙིང་རལ་གྱི་བཟོ་ལྟ་དེས་ང་ཚོར་མི་སྡུག་པའི་སྣང་བརྙན་ཅི་
དགོས་གང་དགོས་སུ་བསྐྲུན་ཡོད་པའི་ཚུལ་ཁོ་ནས་ཀྱང་། གད་
སྙིགས་འདི་དག་ལ་རྨི་ལམ་དེ་དག་དབང་མི་ཆོག་པའི་ཚུལ་
གསལ་བོར་བསྟན་འདུག
སྤྱོད་ཁང་གི་སྒོ་ཁ་ནས་མིག་དབང་ཕར་བསྲིངས་ཚེ་ལུས་
320



མི་རབས་ཤིག་གི་ཉིན་འགའ།
རྩལ་ར་བ་མཐོང་ཐུབ། ལུས་རྩལ་ར་བའི་ལྷོ་སྣེ་དང་ཐག་མི་
རིང་བའི་ས་ན་དཔལ་ཆེན་རྡོ་རྗེའི་ཉལ་ཁང་ཡོད་ཅིང་། དེའི་
གཡོན་ཕྱོགས་ན་གསར་དུ་བསྐྲུན་པའི་དགེ་རྒན་ཚོའི་མལ་ཤག་
ཐོག་ཁང་ཡོད། མདུན་ཕྱོགས་ནི་སློབ་གྲྭའི་ཆུ་རྒོད་སྐོལ་ས་
རེད། སློབ་ཁྲིད་གསུམ་པ་འཚོགས་ནས་ཡུན་རིང་སོང་མེད་པས་
སློབ་གྲྭའི་ཁོར་ཡུག་ནས་མི་ཞིག་གི་གྲིབ་མ་ཙམ་ཡང་རིག་རྒྱུ་མི་
འདུག སློབ་གྲྭ་ཆུང་དྲགས་པས་ཡིན་ནམ། ཡང་ན་ངའི་སེམས་
ཁམས་འདིས་རང་ཉིད་ལས་འགོང་བའི་བྱ་དངོས་མང་བོ་ཞིག་
གི་ཚུལ་ལུགས་རྟོགས་འདོད་པས་ཡིན་ནམ། སློབ་གྲྭའི་ར་སྐོར་གྱི་
ཡོད་ཚད་འདང་ཕྱི་ལས་ཀྱང་དེ་ལྟར་སྟབས་བདེའམ་སྤྱིར་བཏང་
བ་ཞིག་སྟེ། ཉམས་དང་མདངས་ཀྱིས་བཏང་བ་ཞིག་གོ །
ལྟ་ཕྱོགས་ཤིག་གིས་ངས་དཔལ་ཆེན་རྡོ་རྗེའི་ཉལ་ཁང་གི་
རྒྱབ་ཕྱོགས་སུ་ཡོད་པའི་དྲ་མིག་ཆུང་ཆུང་དེ་མཐོང་ཡོང་། དེ་
ནི་མིག་ཟུང་ཆེས་ཆེར་བགྲད་ཡོད་པའི་བདུད་ཀྱི་ཕོར་མིག་ཅིག་
དང་འདྲ་བར་ནག་རོག་གེར་འདུག་ཅིང་། ང་ལ་གློ་བུར་དུ་
ཁང་མིག་དེའི་ནང་དུ་འགྲོ་འདོད་བྱུང་། ཡིན་ན་ཡང་ད་ནངས་
སློབ་གྲོགས་ཚོས་བཤད་པའི་ཚིག་དེ་དག་དྲན་མ་ཐག་བདག་གི་
འདུན་པ་དེ་མ་ཉིད་དུ་ཞི་བར་གྱུར། །
དེ་རིང་གི་ང་ལ་མཚོན་ན་ཅི་ཞིག་ཐོབ་འདོད་ཀྱི་འདུན་
321



བོད་ཀྱི་དེང་རབས་བརྩམས་སྒྲུང་དཔེ་ཚོགས།
པ་དྲག་པོ་དེ་མེད་པར་གྱུར་འདུག་ལ། སེམས་ཀྱི་བར་ཐག་ཅིག་
གིས། ང་རང་མུ་མཐུད་ནས་རླབས་ཆེ་བའི་མཚན་ཉིད་སྨྲ་བ་
ཞིག་གམ་སྙན་ངག་པ་ཞིག་ཏུ་འགྱུར་རྒྱུའི་རྨི་ལམ་དེ་དག་དངོས་
ཡོད་ཁྲོད་ཐིམ་ནས་ཕྱིར་ཡོང་མེད་པའི་བདེན་དཔང་མང་བོ་
བྱས་སོང་། །
ད་ལྟ་བསམས་ན་དེ་ནི་བར་ཐག་ཅིག་རེད། ང་དང་ངའི་
ཉེ་འཁོར་གྱི་ཡོད་ཚད་ལ་མ་གཞི་ནས་ཡོད་པའི་བར་ཐག་ཅིག་
རེད། བར་ཐག་དེས་ད་གཟོད་ང་ལ་གདམས་གསེས་སྣ་ཚོགས་
བྱེད་དུ་འཇུག་གིན་ཡོད། །
ངས་རང་གི་ཁ་ཕྱོགས་ལ་ཚོད་བཟུང་བའི་ཆེད་དུ་དཔལ་
ཆེན་རྡོ་རྗེའི་ཉལ་ཁང་གི་སྒོ་ཁར་མ་སོང་། ལུས་རྩལ་ར་བའི་ཁ་
གཏད་ན་ཡོད་པའི་ཕྱི་འགྲིམ་སློབ་མའི་མལ་ཤག་གི་རྒྱབ་ཕྱོགས་
ནས། དར་མ་འཛིན་གྲྭའི་ཉལ་ཁང་གི་སྡུན་ན་ཡོད་པའི་ལྡུམ་
ར་དེའི་ཉེ་གམ་བརྒྱུད་དེ། སློབ་གྲྭའི་ར་སྐོར་འདིའི་ལྟག་སྒོ་ཆུང་
ཆུང་ཞིག་ཡོད་པ་དེ་ལ་གཟས་ནས་སོང་བ་ཡིན། ཏག་ཏག་ལྡུམ་
ར་དེའི་གམ་ལ་ཐོན་དུས་སློབ་ཐུན་གསུམ་པ་གྲོལ་བའི་ཅོང་བརྡ་
གྲག་བྱུང་། གནས་འདི་ནས་སློབ་ཁྲིད་ཐོག་ཁང་ཆེན་མོའི་ཕྱེད་
ཙམ་མིག་ལ་ཐོགས་ཡོང་། སློབ་ཁྲིད་ཐོག་ཁང་འདིར་སློབ་ཁང་
དང་རྩིས་འཁོར་ཁང་སོགས་མདུན་རྒྱབ་གཉིས་སུ་ཕྱེ་ནས་ལས་
322



མི་རབས་ཤིག་གི་ཉིན་འགའ།
ཡོད་ཅིང་། ང་ཚོའི་འཛིན་གྲྭའི་སློབ་ཁང་དེ་མདུན་ཕྱོགས་སུ་
ཡོད་པས་ད་ལྟ་མཐོང་ཐབས་མི་འདུག རྒྱབ་ཕྱོགས་ཀྱི་སློབ་ཁང་
གི་དྲ་མིག་བརྒྱུད་དེ་འཛིན་གྲྭ་གཞན་པའི་སློབ་གྲོགས་འགས་
སློབ་ཁང་ནང་ན་སྐད་གཏད་དེ་གླུ་བ་ཡར་ཏུང་གི་དེང་གཞས་
གསར་བ་དེ་ལེན་བཞིན་པ་གསལ་བོར་གོ་ཐུབ། ཅང་མ་འགོར་
བར་སློབ་ཐུན་བཞི་བ་འཚོག་པའི་ཅོང་བརྡ་གྲག་པས། ང་དར་
མ་འཛིན་གྲྭའི་སྐྱེས་མ་ཚོས་རྒྱུན་དུ་ལཱ་བ་སྐམ་སའི་གྲུ་ག་དེ་ནས་
ཕར་སོང་བ་ན་ལྟག་སྒོའི་ནང་ཕྱོགས་ལ་ཐོན།
གནས་འདི་ནས་ང་ཚོའི་སློབ་གྲྭའི་ཇ་ཁང་མཐོང་ཐུབ། ང་
ལ་མཚོན་ན་སློབ་གྲྭའི་ར་སྐོར་འདིའི་ནང་། ཅུང་གླེང་རིན་ཡོད་
པ་ནི་ཇ་ཁང་འདི་ཁོ་ན་ཡིན་པ་འདྲ། ཇ་ཁང་ནས་ཟ་མ་ཟས་
པའི་སྔ་དགོང་གི་དུས་ཚོད་དེ་དག་ནང་ད་གཟོད་ང་ལ་བདེ་སྐྱིད་
དང་རང་དབང་ཐོབ་མྱོང་། ནམ་རྒྱུན་ཇ་མ་རྣམས་ཀྱི་གདོང་ན་
ངལ་དུབ་དང་སུན་སྣང་གིས་ཁྱབ་ཡོད་པ་བདེན་ན་ཡང་། ཁོ་
ཚོས་སློབ་མ་རྣམས་ཀྱི་ཟས་བྱང་ནང་གི་སྒོར་མོའི་མང་ཉུང་ལ་
བལྟས་ནས། མི་རྣམས་ལ་མཐོ་དམའ་ཡོད་པའི་འདུ་ཤེས་བཟུང་
མ་མྱོང་ལ། མིའི་ཕྱི་ཚུལ་ལ་བལྟས་ནས་ཟ་མའི་རིན་གོང་ལ་ཡང་
མཐོ་དམའ་ཕྱེ་མ་མྱོང་། གལ་ཏེ་བདག་གིས་ཕྱིར་དྲན་བྱ་རིན་
དང་རྗེས་དྲན་ཞུ་རིན་ཡོད་པའི་དངོས་པོ་ཞིག་དྲན་པའི་བག་
323



བོད་ཀྱི་དེང་རབས་བརྩམས་སྒྲུང་དཔེ་ཚོགས།
ཆགས་ངོས་སུ་འཇོག་དགོས་ཚེ་སློབ་གྲྭ་འདིའི་ནང་ཇ་ཁང་འདི་
མ་གཏོགས་གང་ཞིག་འཇོག་ཨང་།
སློབ་གྲྭའི་ར་སྐོར་ལས་ཕྱིར་བུད་རྗེས་སེམས་པ་འདི་ལྗིད་
ཀྱིས་དུབ་པའི་ལྭ་བ་ཞིག་ཕུད་པ་དང་འདྲ་བར་གར་འགྲོའི་གོམ་
ཁ་ཇེ་ཡང་ལ་བུད་སོང་། །
དེ་རིང་སྲང་འོག་མའི་འཚང་ཁ་ཆེས་ཆེ་སའི་ལམ་གྱི་
གཡས་གཡོན་ན། ནམ་རྒྱུན་བསྟར་དུ་སྒྲིག་ཡོད་པའི་རྒྱུ་སྤུས་ཞན་
ཞིང་རིན་གོང་མཐོ་བའི་ཐང་གཤམས་ཚོང་རྫས་འཚོང་མཁན་
ཇེ་ཉུང་ལ་སོང་འདུག་ཅིང་། ཉོ་མཁན་ཁ་ཤས་མ་གཏོགས་
འགྲོ་ལམ་ཡང་བཀག་འགྲོ་བ་ལྟ་བུའི་མི་ཚོགསས་དེ་འདྲ་མི་
འདུག སྲང་འོག་མ་ནས་གོང་མར་འགྲོ་སའི་རྒྱ་ལམ་སྟེང་གི་སྔར་
གྱི་འདུ་འཛི་དེ་འདྲ་ཡང་མི་འདུག གླ་འཁོར་མང་བོས་སྔར་
བཞིན་མི་རྣམས་ཀྱི་བསམ་འདུན་འཁྱེར་ཏེ་ཡར་རྒྱུག་མར་རྒྱུག་
བྱེད་བཞིན་འདུག །
གནམ་གཤིས་མུ་མཐུད་ནས་ཇེ་བཙོག་ལ་འགྲོ་བཞིན་
འདུག གནམ་ས་གཉིས་ཀྱི་བར་ན་བལྟས་ཚོད་དུ་བར་ཐག་ཅང་
མེད་པ་འདྲ། ད་ལྟ་མིག་གི་མཐོང་ལམ་དུ་གྱུར་བའི་ནམ་མཁའ་
འདི་སྤྲིན་ནག་དང་གཞི་གཅིག་ཏུ་གྱུར་ནས་སྔར་གྱི་མཛེས་སྡུག་
དེ་དག་ཤུལ་ཙམ་ཡང་ལྷག་མི་འདུག གནམ་གཤིས་ཀྱི་དབང་
324



མི་རབས་ཤིག་གི་ཉིན་འགའ།
གིས་ནམ་རྒྱུན་ཉོ་འཚོང་གི་ཆེད་དུ་གནས་འདིར་ཡོང་བའི་
འབྲོག་པ་དེ་དག་ཀྱང་ཇེ་ཉུང་ལ་སོང་འདུག རླངས་འཁོར་ས་
བཙུགས་ནས་ངས་དུས་ཚོད་གསུམ་སྟེང་ཟི་ལིང་ལ་འགྲོ་བའི་སྤ་
སེ་ཉོས་རྗེས། བདག་གི་འགྲུལ་བཞུད་གསར་བའི་མགོ་རྩོམ་པར་
ད་རུང་དུས་ཚོད་གཉིས་ལྷག་ཡོད་པས། རང་གི་འདོད་ཕྱོགས་
ལྟར་སྲང་འོག་མའི་ཚོང་རའི་གྲུ་ཟུར་ན་ཕྱེ་ཡོད་པའི་བོད་ཡིག་
གི་དཔེ་ཆ་སྡེབ་འཚོང་བྱེད་སའི་ཚོང་ཁང་ཆུང་ཆུང་ཞིག་ཡོད་པ་
དེའི་ནང་དུ་སོང་བ་ཡིན། །
དཔེ་ཚོང་ཁང་ནས་ཕྱིར་འབུད་དུས་དུས་ཚོད་གཉིས་དང་
ཕྱེད་ཀ་གཟུར་འདུག ཆེ་ཆུང་མི་འདྲ་བ་ཁ་བའི་འདབ་མ་མང་
བོ་འཐད་ལ་མི་འཐད་པའི་ངང་ནས་དལ་གྱིས་བར་སྣང་ནས་
མར་ལྷུང་ཡོང་། ཚོང་བ་ཚོས་སྔ་མོ་ནས་རང་རང་གི་བསྡུ་གསོག་
རྒྱག་དགོས་པའི་ཚོང་ཟོག་རྣམས་བསྡུ་གསོག་བྱས་རྗེས། སྒེར་ལ་
དབང་བའི་ཚོང་ཁང་ཆུང་བ་རེའི་ནང་ཕྱོགས་སུ་ཅི་ཞིག་དྲན་
བཞིན་པ་ལྟར་ཕྱི་རོལ་ལ་བལྟས་ནས་ཧད་འདུག འཇིག་རྟེན་
འདི་སླར་ཡང་ལྷིང་འཇགས་ཀྱི་ཁམས་ལ་བསླེབས་འདུག མི་
ཡུལ་གྱི་སྐྱིད་སྡུག་ཐམས་ཅད་དར་ཙམ་ལ་རང་བཞིན་ཤུགས་
ཀྱིས་མཚམས་བཞག་ཡོད་ངེས།
325



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མཇུག་ཏུ་ཞུ་བའི་གཏམ།
༡ སྒྲུང་གཏམ་འདི་ནི་རྟོག་བཟོ་ཁོ་ནར་བརྟེན་ནས་བྲིས་པ་
ཞིག་ཡིན། །
༢ ཁོ་བོས་ནུས་ཚོད་ལྟར་མིང་མཐའི་པ་བ་སྦྱོར་ཚུལ་
ནི། ག་ད་བ་ས་ན་མ་པ། ང་འ་ར་ལ་མཐའ་མེད་བ། ཞེས་པ་
ལྟར་རོ། །
༣ མཐར་བཀའ་དྲིན་ཞུ་དགོས་ས་མང་ན་ཡང་། བདག་
གི་སློབ་སྟོན་པ་དགེ་རྒན་རྡོ་རྗེ་རིན་ཆེན་དང་མཚོ་སྔོན་དགེ་ཐོན་
སློབ་ཆེན་ནང་སློབ་ཁྲིད་ཀྱི་བྱ་བར་ཧུར་གྱིས་འཇུག་བཞིན་པའི་
སློབ་ཆེན་སྐབས་ཀྱི་དགེ་རྒན་རྣམས་ཀྱི་སྐུ་དྲིན་ལས། ཁོ་བོའི་
རྒྱུད་ལ་ཤེས་བྱ་ཆུ་ཐིགས་ཙམ་ཞིག་འབྱོར་བ་ཡིན་པས། འདིར་
ཆེད་དུ་ཁོང་རྣམ་པར་སྙིང་ཐག་པ་ནས་བཀའ་དྲིན་ཆེ་ཞུ་བ་ཡིན།
326



མི་རབས་ཤིག་གི་ཉིན་འགའ།
-
-
-
སྒྲུང་གཏམ་འདིའི་ནང་བྱུང་བའི་ཐ་སྙད་འགའི་ཤན་སྦྱར།
3gཆ་ཆ་ཎོ.g.BE(Friedrich wilhelm Nietzsche，
1844 ལ 1900)འཇར་མན་གྱི་མིང་དུ་གྲགས་པའི་མཚན་ཉིད་པ།
© ཧྥ་ཤི་སི། ##n(fascis0ནུབ་ཕྱོགས་སུ་བྱུང་བའི་མི་རིགས་རིང་ལུགས་
ཀྱི་ཆབ་སྲིད་ཚོགས་པ་ཞིག
© ཧི་ཐི་ལིར། ཏོ#*#p(hitler 1889-1945)འཛམ་གླིང་འཁྲུག་ཆེན་
གཉིས་པ་སློང་མཁན་གྱི་འགོ་བ།
© སར་ཐར། ཚོ*#(j.p.sartre1905-1980)གྲགས་ཆེ་བའི་ཧྥ་རན་སིའི་
མཚན་ཉིད་སྨྲ་བའི་མཁས་པ་དང་རྩོམ་པ་བོ་ཞིག
$ ཧྲི་རེའུ་ཏི། #g/P(s.freud1856—1939)བསམ་དོན་དབྱེ་ཞིབ་སྨྲ་
བའི་མཁས་པ་ཆེན་པོ་ཞིག
© 《རིག་རྩལ་བསྐྱར་དར་སྐབས་ཀྱི་མི》《szgy<BigtsA》 gfhE
奥,加林主编李玉成译
ཁ《རྨི་ལམ་ལ་བརྟག་ཐབས》《ཚ#5###F》E;(Pཆུཙྪཱ XEi#
© པལ་ཟ་ཁི། ཁR#LE(h.balzac1799-1850)གྲགས་ཆེ་བའི་ཧྥ་རན་
སིའི་དངོས་ཡོད་རིང་ལུགས་ཀྱི་རྩོམ་པ་བོ།
© ཤིག་སེ་ཕེར། $+EETE(w.shakespeare1564 ལ 1616)
327



བོད་ཀྱི་དེང་རབས་བརྩམས་སྒྲུང་དཔེ་ཚོགས།
© 《གྱང》《a》 #*#ཆཎོ སར་ཐར་གྱིས་བརྩམས་པའི་སྒྲུང་འབྲིང་ཞིག་
གི་མིང་།
328



བོད་ཀྱི་དེང་རབས་བརྩམས་སྒྲུང་དཔེ་ཚོགས།
མི་རབས་ཤིག་གི་ཉིན་འགའ།
རྩོམ་པ་པོ། གུར་མགོན་ཚེ་རིང་།
དཔེ་ཚོགས་ཇུས་འགོད་པ། གཡུང་དྲུང་རིན་ཆེན།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ། གཡུང་དྲུང་རིན་ཆེན།
མདུན་ཤོག་མཛེས་རིས་པ། ཞུས་ཅིན་ལིན། །
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས880xཧོ་སྨིས1230 1/32
དཔར་ཤོག 10.5
ཡིག་གྲངས། ཁྲི16
པར་ཐེངས། 2010ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2010ལོའི་ཟླ་12པར་དཔར་ཐེངས་དང་པོ་དཔར།
དཔར་གྲངས། 1-1 000
དཔེ་རྟགས། ISBN 978-7-5421-1762-5
རིན་གོང་། སྒོར25.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
